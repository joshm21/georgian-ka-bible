<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 14)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი მეთოთხმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
რადგან შეიწყალებს უფალი იაკობს და კიდევ გამოარჩევს ისრაელს, მათსავე მიწაზე 
დაასახლებს. უცხონი შეეთვისებიან მათ და მიემაგებიან იაკობის სახლს. </p>
		</td>
		<td width="2%" valign="top">1</td>
		<td width="48%" valign="top">
<p>მსწრაფლ მოვალს და არა ჰყოვნის, და დღენი მისნი არ მოზიდულ იქმნენ. და შეიწყალოს 
უფალმან იაკობი და გამოირჩიოს მერმე ისრაილი; და განისუენებდეს ქუეყანასა ზედა 
მათსა და მექუეყანე შეეძინოს მათ თანა და შეეძინოს სახლისა მიმართ იაკობისსა.
</p>
		</td>
	</tr>
	<tr>
		<td valign="top">2</td>
		<td width="48%" valign="top">









აიყვანენ მათ ხალხები და მიიყვანენ თავიანთ ადგილზე, დაისაკუთრებს მათ ისრაელი 
უფლის მიწაზე მონებად და მხევლებად, დაატყვევებენ თავიანთ დამატყვევართ და თავიანთ 
მჩაგვრელებზე იბატონებენ. </td>
		<td valign="top">2</td>
		<td width="48%" valign="top">
და მიიხუნენ იგინი ნათესავად, და შეიყვანნენ ადგილად მათდა და დაამკჳდრნენ და 
განმრავლდენ და განიყოფდენ მათ ძენი ისრაილისანი ქუეყანასა ზედა ღმრთისასა მონებად 
და მჴევლებად. და იყვნენ ტყუებ ტყუემქმნელნი მათნი, და იუფლებოდინ უფლებულნი მათნი. </td>
	</tr>
	<tr>
		<td valign="top">3</td>
		<td valign="top">იმ დღეს, როცა ამოგასუნთქებს უფალი ჭირ-ვარამისგან და 
		შფოთისაგან, და მძიმე სატანჯველისგან, რომლითაც იტანჯები. </td>
		<td valign="top">3</td>
		<td valign="top">და იყოს მას დღესა შინა, რომელსაცა განგისუენოს შენ 
		უფალმან სალმობისაგან შენისა და გულისწყრომისა შენისა და მონებისა შენისა 
		ფიცხლისა, რომლითა ჰმონებდი მათ. </td>
	</tr>
	<tr>
		<td valign="top">4</td>
		<td valign="top">წარმოთქვამ ამ იგავს ბაბილონის მეფეზე და იტყვი: როგორ 
		მოეღო ბოლო მტარვალს! როგორ მოეღო ბოლო მძლავრობას! </td>
		<td valign="top">4</td>
		<td valign="top">და მოიღო გოდება ესე მეფისა ზედა ბაბილონისასა და სთქვა 
		მას დღესა შინა: ვითარ განსუენებულ არს მიმჴდელი და განსუენებულ არს 
		მოსწრაფე. </td>
	</tr>
	<tr>
		<td valign="top">5</td>
		<td valign="top">როგორ შემუსრა უფალმა უკეთურთა არგანი, ხელმწიფეთა 
		კვერთხი, </td>
		<td valign="top">5</td>
		<td valign="top">შემუსრა უფალმან უღელი ცოდვილთა, უღელი მთავართა. </td>
	</tr>
	<tr>
		<td valign="top">6</td>
		<td valign="top">რისხვით რომ სცემდა ხალხებს შეუსვენებლივ, ბრაზით რომ 
		იმონებდა ტომებს, დაუოკებლად დევნიდა მათ! </td>
		<td valign="top">6</td>
		<td valign="top">დამცემელი ნათესავი გულისწყრომითა წყლულებითა 
		უკურნებელისათა, მგუმელი ნათესავი გულისწყრომითა წყლვისათა, რომელსა არა 
		ერიდა. </td>
	</tr>
	<tr>
		<td valign="top">7</td>
		<td valign="top">დაისვენა, დამყუდროვდა მთელი ქვეყანა, მხიარულად 
		ყიჟინობს. </td>
		<td valign="top">7</td>
		<td valign="top">განისუენა მინდობით ყოველმან ქუეყანამან, და ჴმობს 
		შუებულებით. </td>
	</tr>
	<tr>
		<td valign="top">8</td>
		<td valign="top">ალვები ხარობენ შენს გამო, ლიბანის ნაძვები: რა რომ შენ 
		გდიხარ, ხის მჭრელი აღარ ამოსულა ჩვენთან. </td>
		<td valign="top">8</td>
		<td valign="top">და ხეთა ლიბანისათა განიშუეს შენ ზედა და ნაძუმან 
		ლიბანისამან თქვას: რაჲთგან შენ დაიძინე, არა აღვიდა მკაფელი ჩვენი. </td>
	</tr>
	<tr>
		<td valign="top">9</td>
		<td valign="top">ქვესკნელამდე შეიძრა შავეთი შენს შესახვედრად, გააღვიძა 
		აჩრდილნი, მიწის მთავარნი; წამოაყენა მათი ტახტებიდან ხალხთა მეფენი. </td>
		<td valign="top">9</td>
		<td valign="top">ჯოჯოხეთი ქუე განმწარდა, შეგემთხჳა რა შენ, თანააღდგეს 
		შენსა ყოველნი გმირნი მმთავრობნი ქუეყანისანი, რაჲთა აღადგინნეს 
		საყდართაგან მათთა ყოველნი მეფენი წარმართთანი. </td>
	</tr>
	<tr>
		<td valign="top">10</td>
		<td valign="top">ყველანი ალაპარაკდებიან და გეტყვიან: შენც ჩვენსავით 
		დაუძლურდი, ჩვენ დაგვემსგავსე. </td>
		<td valign="top">10</td>
		<td valign="top">ყოველთა მოგიგონ და გრქუან შენ: და შენცა ტყუე იქმენ, 
		ვითარცა ჩვენ, და ჩვენ თანა შეირაცხე. </td>
	</tr>
	<tr>
		<td valign="top">11</td>
		<td valign="top">შავეთს ჩაინთქა შენი დიდება, შენი ქნარების ხმა; ქვეშ 
		მატლი გიგია, და ზედ ჭიაღუა გახურავს. </td>
		<td valign="top">11</td>
		<td valign="top">
<p>ხოლო შთაჴდა ჯოჯოხეთად დიდება შენი და მრავალი შუებულება შენი, ქუეშე შენსა 
დაგირეცონ დალპოლვაჲ და სავანე შენდა მატლი. </p>
		</td>
	</tr>
	<tr>
		<td valign="top">12</td>
		<td valign="top">
<p>
როგორ ჩამოემხე ციდან, მთიებო, ძეო განთიადისა! მიწას დაენარცხე, ხალხთა მტარვალო! </p>
		</td>
		<td valign="top">12</td>
		<td valign="top">ვითარ განვარდა ცისაგან მთიები განთიად აღმომავალი? 
		შეიმუსრა ქუეყანასა ზედა განმავლენელი ყოველთა წარმართთა. </td>
	</tr>
	<tr>
		<td valign="top">13</td>
		<td valign="top">გუშინ ამბობდი: ცად ავხდები, ღვთის ვარსკვლავთა ზემოთ 
		ტახტს დავიდგამ და დავჯდები საკრებულო მთაზე, ჩრდილო კალთებზე. </td>
		<td valign="top">13</td>
		<td valign="top">ხოლო შენ სთქუ გულსა შინა შენსა: ზეცად მიმართ აღვიდე, 
		ზედაჲთ ვარსკულავთა ცისათასა დავდგა საყდარი ჩემი, დავჯდე მთასა ზედა 
		მაღალსა. მთათა ზედა მაღალთა ჩრდილოთ. </td>
	</tr>
	<tr>
		<td valign="top">14</td>
		<td valign="top">მაღლა ღრუბლებში ავიჭრები, უზენაესს გავუტოლდებიო! </td>
		<td valign="top">14</td>
		<td valign="top">აღვიდე ზედა ღრუბელთა და ვიყო მსგავს მადლისა. </td>
	</tr>
	<tr>
		<td valign="top">15</td>
		<td valign="top">მაგრამ შავეთში ჩადიხარ, ქვესკნელის უფსკრულებში. </td>
		<td valign="top">15</td>
		<td valign="top">ხოლო აწ ჯოჯოხეთადმი შთაჰჴდე და საფუძველთა მიმართ 
		ქვეყანისათა. </td>
	</tr>
	<tr>
		<td valign="top">16</td>
		<td valign="top">შენი შემხედვარი მოგაშტერდება, ჩაფიქრდება: ეს ის კაცია, 
		მიწას რომ არყევდა, სამეფოებს რომ აზანზარებდა? </td>
		<td valign="top">16</td>
		<td valign="top">მხილველთა შენთა დაუკვირდეს შენ ზედა და თქუან შენთჳს: 
		ესე კაცი განმაძჳნებელი ქუეყანისა, შემარყეველი მეფეთა, </td>
	</tr>
	<tr>
		<td valign="top">17</td>
		<td valign="top">ქვეყანას რომ უდაბნოდ აქცევდა, ქალაქებს ანგრევდა და 
		თავის ტყვეებს შინ არ აბრუნებდა? </td>
		<td valign="top">17</td>
		<td valign="top">დამდებელი მკჳდროვნისა სრულისა უდაბნოდ, და ქალაქთა მისთა 
		დამარღუეველი, მოსაწევართაშინანი არ ჴსნილ-ყვნა სახლებთა შორის მათთა. </td>
	</tr>
	<tr>
		<td valign="top">18</td>
		<td valign="top">ხალხთა ყოველი მეფე, ყველანი დიდებაში განისვენებენ, 
		თავთავის სახლებში. </td>
		<td valign="top">18</td>
		<td valign="top">ყოველთა მეფეთა წარმართთასა დაიძინეს პატივით, კაცმან 
		სახლისა შორის თჳსისა, </td>
	</tr>
	<tr>
		<td valign="top">19</td>
		<td valign="top">შენ კი უსაფლავოდ გდიხარ, როგორც საძულველი, უდროული 
		ნაშობი, როგორც დახოცილთა, მახვილით განგმირულთა სამოსელი, ქვიან ორმოში 
		ჩაგდებული, როგორც გათელილი გვამი. </td>
		<td valign="top">19</td>
		<td valign="top">ხოლო შენ დაჰვარდე მთათა ზედა, ვითარცა მკუდარი 
		მოძაგებული, მრავალთა თანა მომკუდართა და წერტგანგუმერილთა მახვილითა და 
		შთამავალთა ჯოჯოხეთად; ვითარსახედ სამოსელი შებღალული სისხლითა არა არს 
		წმიდა, </td>
	</tr>
	<tr>
		<td valign="top">20</td>
		<td valign="top">ვერ შეუერთდები მათ საფლავში, რადგან დაღუპე შენი ქვეყანა 
		და ამოწყვიტე შენი ხალხი; აღარ მოიხსენება ბოროტეულთა თესლი სამარადისოდ. </td>
		<td valign="top">20</td>
		<td valign="top">ეგრეთვე არცა შენ იყო წმიდაჲ მით, რამეთუ ქვეყანა ჩემი 
		წარსწყმიდე, და ერი ჩემი მოჰსარ. არა ეგო საუკუნესა ჟამსა, თესლი ბოროტი. </td>
	</tr>
	<tr>
		<td valign="top">21</td>
		<td valign="top">საკლავად განამზადე მისი შვილები მამების ცოდვებისთვის, 
		რომ არ აღდგნენ და არ დაიმკვიდრონ ქვეყანა, მტრებით არ აავსონ. მიწის პირი. </td>
		<td valign="top">21</td>
		<td valign="top">განჰმზადენ შვილნი შენნი მოსრვად ცოდვებითა მამათა 
		მათთათა, რაჲთა არა აღდგენ და დაიმკჳდრონ ქუეყანა და აღავსონ ქუეყანა 
		ბრძოლათა მიერ. </td>
	</tr>
	<tr>
		<td valign="top">22</td>
		<td valign="top">აღვდგები მათ წინააღმდეგ, ამბობს ცაბაოთ უფალი, და 
		აღმოვუფხვრი ბაბილონს სახელს და ნატამალს, მონაგარს და მისხისმისხს, ამბობს 
		უფალი. </td>
		<td valign="top">22</td>
		<td valign="top">და ზედააღუდგე მათ, - იტყჳს უფალი საბაოთ, და წარვწყმიდო 
		სახელი მათი და ნეშტი და თესლი, - ამათ იტყჳს უფალი საბაოთ: და დავდვა 
		ბაბილონი ოჴრად, </td>
	</tr>
	<tr>
		<td valign="top">23</td>
		<td valign="top">
<p>
ზღარბთა და ჭანჭყობთა სამკვიდროდ გავხდი და განადგურების ცოცხით გავხვეტავ, ამბობს 
ცაბაოთ უფალი. </p>
		</td>
		<td valign="top">23</td>
		<td valign="top">
<p>ვიდრემდის დაემკჳდრნენ გრძღაბნი ექინნი, და იყოს არარად. და დავდვა იგი თიჴისა 
მთხრებლად წარსაწყმედელად, - ამათ იტყჳს უფალი საბაოთ: </p>
		</td>
	</tr>
	<tr>
		<td valign="top">24</td>
		<td valign="top">დაიფიცა ცაბაოთ უფალმა და თქვა: როგორც ჩავიფიქრე, ისე 
		იქნება; როგორც გადავწყვიტე, ისე მოხდება. </td>
		<td valign="top">24</td>
		<td valign="top">ვითარსახედ ვთქუ, ეგრეთ იყოს, და ვითარსახედ 
		განმიზრახავს, </td>
	</tr>
	<tr>
		<td valign="top">25</td>
		<td valign="top">შევმუსრავ აშურს ჩემს მიწაზე და გავთელავ ჩემს მთებზე, 
		გადაიგდება ქედიდან უღელი და მხრებიდან ტვირთი ჩამოეხსნებათ. </td>
		<td valign="top">25</td>
		<td valign="top">ეგრეთ ეგოს წარწყმედად ასსურასტანელთა ქუეყანისა ზედა 
		ჩემისა და მთათა ზედა ჩემთა. და იყვნენ დასათრგუნველ, და აღებულ იქმნეს 
		მათგან უღელი მათი და ძალი მათი მჴართა მათთაგან აღებულ იქმნეს. </td>
	</tr>
	<tr>
		<td valign="top">26</td>
		<td valign="top">აჰა, განაჩენი, მთელი ქვეყნისათვის გამოტანილი, და აჰა 
		ხელი, ყოველ ხალხზე მოღერებული! </td>
		<td valign="top">26</td>
		<td valign="top">ესე განზრახვა, რომელსა განიზრახავს უფალი სრულსა ზედა 
		მკჳდროანსა, და ესე ჴელი მაღალი ყოველთა ზედა წარმართთა, </td>
	</tr>
	<tr>
		<td valign="top">27</td>
		<td valign="top">ცაბაოთ უფლის განაჩენს ვინ შეცვლის და მოღერებულ ხელს ვინ 
		შეაბრუნებს? </td>
		<td valign="top">27</td>
		<td valign="top">რამეთუ, რომელთა განიზრახავს ღმრთისა წმიდაჲ, ვინ 
		დაჴსნას? და ჴელი მისი მაღალი ვინ გარემიაქციოს? </td>
	</tr>
	<tr>
		<td valign="top">28</td>
		<td valign="top">ასეთი განაჩენი იყო მეფე ახაზის სიკვდილის წელს. </td>
		<td valign="top">28</td>
		<td valign="top">წელსა, რომელსა მოკუდა აქაზ მეფე, იქმნა სიტყვა ესე 
		წარმართთა ზედა: </td>
	</tr>
	<tr>
		<td valign="top">29</td>
		<td valign="top">ნუ გიხარია, ფილისტიმის ქვეყანავ, რომ დაილეწა შენი 
		მგვემელის კვერთხი, რადგან გველის ფესვიდან გამოვა უნასი და მისი ნაშიერი 
		მფრინავი გველეშაპი იქნება. </td>
		<td valign="top">29</td>
		<td valign="top">ნუ განიშუებთ უცხოტომნი ყოველნი, რამეთუ შეიმუსრა უღელი 
		მგუემელისა თქუენისა, რამეთუ თესლისაგან გუელისა გამოვლენედ შვილნი წულნი 
		ასპიტთანი და შვილისწულად მათდა გამოვიდენ გუელნი მფრინვალენი. </td>
	</tr>
	<tr>
		<td valign="top">30</td>
		<td valign="top">უპოვართა პირმშონი გამოიკვებებიან და ღარიბ-ღატაკნი 
		სამშვიდობოს დამყუდრდებიან; შიმშილით მოვკლავ შენს ფესვს და შენს ნარჩომს 
		ამოვწყვიტავ. </td>
		<td valign="top">30</td>
		<td valign="top">და ძოვდენ გლახაკნი მის მიერ, ხოლო დავრდომილნი კაცნი 
		მშჳდობით განისუენებდენ, ხოლო მოჰსრავს სიყმილითა თესლსა შენსა და 
		დანაშთომსა შენსა მოსრავს. </td>
	</tr>
	<tr>
		<td valign="top">31</td>
		<td valign="top">მოთქვამდე, კარიბჭევ, გოდებდე, ქალაქო, ძრწოდე, 
		ფილისტიმის ქვეყანავ, რადგან ჩრდილოეთიდან წამოვა კვამლი და გაიფანტება 
		მისი ბანაკი. </td>
		<td valign="top">31</td>
		<td valign="top">ვალალაებდით ბჭენი ქალაქთანი და ღაღადებდენ ქალაქნი 
		აღშფოთებულნი ყოველნი უცხოთესლნი, რამეთუ კუამლი ჩრდილოთ მოვალს და არა არს 
		დადგომათ. </td>
	</tr>
	<tr>
		<td valign="top">32</td>
		<td valign="top">რას იტყვიან ხალხის მოციქულები? - რომ უფალმ აფუძნა სიონი 
		და რომ იქ არის მისი ერის ჩაგრულთა საესავი. </td>
		<td valign="top">32</td>
		<td valign="top">და რაჲ მიუგონ მეფეთა ნათესავთასა, რამეთუ უფალმან 
		დააფუძნა ქუეყანა სიონისაჲ და მის მიერ ცხოვნდენ მდაბალნი ერისანი. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>