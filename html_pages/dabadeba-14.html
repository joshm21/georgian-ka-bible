<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 14)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი მეთოთხმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">მოხდა ისე, რომ შინყარის მეფის, ამრაფელის 
		დროს არიოქმა, ელასარის მეფემ, ქედარლაღომერმა, ელამის მეფემ და თიდაყალმა, 
		გოიების მეფემ, </td>
		<td width="2%" valign="top">1</td>
		<td width="48%" valign="top">ხოლო იქმნა მეფობასა არმაფალისასა მეფისა 
		სენარისასა, არიოქ, მეფემან სალასარისამან, და ქოდოლ, გომორის მეფემან, 
		ელამისმან და თარგალ მეფემან წარმართთამან. </td>
	</tr>
	<tr>
		<td valign="top">2</td>
		<td valign="top">ბრძოლა გაუმართეს ბერაყს, სოდომის მეფეს, ბირშაყს, 
		გომორის მეფეს, შინაებს, ადმას მეფეს, შემემებერს, ცებოიმის მეფეს და 
		ბედაყის ანუ ცოღარის მეფეს. </td>
		<td valign="top">2</td>
		<td valign="top">ყვეს ბრძოლაჲ ვარლას თანა, მეფისა სოდომთასა, და ვარსას 
		თანა, მეფისა გომორისა, და სენნარისა, მეფისა ადამისა, და სჳმოვორის, 
		მეფისა სებომისა, და მეფისა ვალასა: ესე არს სეგორი. </td>
	</tr>
	<tr>
		<td valign="top">3</td>
		<td valign="top">ყველა ესენი შეიკრიბნენ სიდიმის ველზე, სადაც ახლა მლაშე 
		ზღვაა. </td>
		<td valign="top">3</td>
		<td valign="top">ესე ყოველნი შეითქუნეს ჴევსა მარილოვანსა, რომელ არს 
		ზღუაჲ მარილთა. </td>
	</tr>
	<tr>
		<td valign="top">4</td>
		<td valign="top">თორმეტი წელიწადი ემორჩილებოდნენ ქედორლაღომერს და 
		მეცამეტე წელს აღუდგნენ. </td>
		<td valign="top">4</td>
		<td valign="top">ათორმეტ წელს ჰმონებდეს ქოდოლგომორს. </td>
	</tr>
	<tr>
		<td valign="top">5</td>
		<td valign="top">მეთოთხმეტე წელს მოვიდა ქედორლაღომერი თავისი თანამდგომი 
		მეფეებითურთ და ამოწყვიტეს რეფაიმები აშთორეთ-კარნაიმში, ზუზიელები ჰამში, 
		ემიელები შავე-კირიათაიმში. </td>
		<td valign="top">5</td>
		<td valign="top">ხოლო მეათცამეტესა წელსა მოვიდა ქოდოლოგომორ და მისთანანი 
		მეფენი და დაჭრნეს გმირნი ასტაროთს შინა, კარნაინს, და ნათესავნი ძლიერნი 
		მათ თანა და ომმეანნი საბის შინა ქალაქსა. </td>
	</tr>
	<tr>
		<td valign="top">6</td>
		<td valign="top">და ხორიელები სეყირის მთებში ელფარანამდე, უდაბნოს პირას 
		რომ მდებარეობს. </td>
		<td valign="top">6</td>
		<td valign="top">და ხორრეველნი მთათა შინა სეირისათა ვიდრე ტერევინთამდე 
		ფარანისა, რომელ არს უდაბნოს. </td>
	</tr>
	<tr>
		<td valign="top">7</td>
		<td valign="top">უკან მობრუნებისას მივიდნენ ყენ-მიშფატთან, აწინდელ 
		კადეშთან და დაარბიეს ყამალეკის მინდვრები და ამორეველნიც, ხაცაცონ-თამარის 
		მკვიდრნი. </td>
		<td valign="top">7</td>
		<td valign="top">და უკმოქცეულნი მოვიდეს ქუეყანად კერისისა, ესე არს კადე, 
		და დაჭრნეს ყოველნი მთავარნი ამალეკისანი და აღმორეველნი მკჳდრნი 
		ასასანთამარისანი. </td>
	</tr>
	<tr>
		<td valign="top">8</td>
		<td valign="top">გამოვიდნენ სოდომის მეფე, გომორის მეფე, ადმას მეფე, 
		ცებოიმის მეფე, ბელაყის ანუ ცოღარის მეფე და ბრძოლა გაუმართეს სიდიმის 
		ველზე </td>
		<td valign="top">8</td>
		<td valign="top">ხოლო გამოვიდა მეფე სოდომთა და მეფე გომორისაჲ და მეფე 
		ადამასა და მეფე სებომისა და მეფე ვალასა, ესე არს სეგორი, და განეწყუნეს 
		იგინი ბრძოლად ღელესა შინა მარილოანსა, </td>
	</tr>
	<tr>
		<td valign="top">9</td>
		<td valign="top">ქედორლაღომერს, ელამის მეფეს, თიდყალს, ცებოიმის მეფეს, 
		ამრაფელს, შინყარის მეფეს და არიოქს, ელასარის მეფეს - ხუთმა მეფემ ოთხ 
		მეფეს. </td>
		<td valign="top">9</td>
		<td valign="top">ქოდოლოგომორის მიმართ, მეფისა ელამისა, მეფისა სენარისა, 
		და არიოქის მეფისა სელილასარისა. და თარგალ მეფისა წარმართთასა - ოთხნი 
		მეფენი ხუთთა მიმართ. </td>
	</tr>
	<tr>
		<td valign="top">10</td>
		<td valign="top">სიდიმის ველზე უამრავი ფისის ჭა იყო. უკუიქცნენ სოდომისა 
		და გომორის მეფეები და შიგ ჩაცვივდნენ, დანარჩენები მთებს შეეხიზნენ. </td>
		<td valign="top">10</td>
		<td valign="top">ხოლო ღელე მარილოვანი მთხრებლ მთხრებლოვან არს 
		ასფალტოსითა. და შეივლტოდა მეფე სოდომისა ჴევად და მეფე გომორისაჲ. და 
		დაეცნეს მუნ, ხოლო დაშთომილნი მთად კერძო ივლტოდეს. </td>
	</tr>
	<tr>
		<td valign="top">11</td>
		<td valign="top">ხელთ იგდეს სოდომისა და გომორის მთელი ქონება, მთელი მათი 
		სარჩო-საბადებელი და წავიდნენ. </td>
		<td valign="top">11</td>
		<td valign="top">და წარიქციეს ყოველი იავარნი სოდომისა და გომორისა და 
		ყოველი ჭამადი მათი. და წარვიდეს. </td>
	</tr>
	<tr>
		<td valign="top">12</td>
		<td valign="top">ხელთ იგდეს მისი ქონებითურთ ლოტიც, აბრამის ძმისწული, 
		სოდომში რომ ცხოვრობდა, და წავიდნენ. </td>
		<td valign="top">12</td>
		<td valign="top">და წარიყუანეს ლოთ-ცა, ძე აბრაამის ძმისა, და ჭურჭელი 
		მისი. და წარვიდეს, რამეთუ მკჳდრ იყო სოდომს. </td>
	</tr>
	<tr>
		<td valign="top">13</td>
		<td valign="top">მოვიდა ერთი ლტოლვილი და ამბავი მოუტანა აბრამ ებრაელს. 
		მაშინ იგი მუხნარში ცხოვრობდა, რომელიც ამორეველ კაცს, მამრეს ეკუთვნოდა, 
		ემქოლისა და ანერის ძმას. ესენი აბრამის მოკავშირენი იყვნენ. </td>
		<td valign="top">13</td>
		<td valign="top">ხოლო მოვიდა ვინმე განრომილთაგანი და უთხრა აბრაამს წიაღ 
		სადა იგი მკჳდრ იყო მუხასა თანა მამბრესსა ამორისსა, ძმისა ესტოლისსა, და 
		ძისა ავანისსა, რომელნი იყვნეს ყურცემულ აბრაამისსა. </td>
	</tr>
	<tr>
		<td valign="top">14</td>
		<td valign="top">როდესაც შეიტყო აბრამმა, რომ მისი სახლიკაცი ლოტი 
		დაეტევევებინათ, აღჭურვა თავის სახლში დაბადებული სამას&nbsp; თვრამეტი 
		გამოცდილი კაცი და სდია დანამდე. </td>
		<td valign="top">14</td>
		<td valign="top">ხოლო ესმა რაჲ აბრაამს, ვითარმედ წარიტყუენა ძმაჲ მისი 
		ლოთ. აღრიცხუნა თჳსნი სახლისწულნი სამასათრვამეტნი. </td>
	</tr>
	<tr>
		<td valign="top">15</td>
		<td valign="top">გაიყვნენ ღამით ის და მისი მორჩილნი, დაამარცხეს და სდიეს 
		ხობამდე, დამასკოს მარცხნივ რომ არის. </td>
		<td valign="top">15</td>
		<td valign="top">და დევნა-უყო უკანა მათისა ვიდრე დაანადმდე. და დაესხა 
		მათ ზედა ღამე, იგი და ყრმანი, მისნი, და დასცნა იგინი. და სდევდეს ვიდრე 
		ქობალადმდე, რომელ არს მარცხენით დამასკისა. </td>
	</tr>
	<tr>
		<td valign="top">16</td>
		<td valign="top">დაიბრუნა მთელი ქონება, დაიბრუნა ლოტიც მისი ქონებითურთ, 
		დედაწულნიცა და ხალხიც. </td>
		<td valign="top">16</td>
		<td valign="top">და შემოაქცია ყოველი იავარი სოდომთა და ლოთ, ძმაჲ თჳსი, 
		შემოაქცია და ყოველნი საქონელნი და ცოლნი და ერი. </td>
	</tr>
	<tr>
		<td valign="top">17</td>
		<td valign="top">მიეგება სოდომის მეფე ქედორლაღომერზე და მის თანამდგომ 
		მეფეებზე გამარჯვებულს შავეს ველზე, რომელსაც ახლა მეფის ველი ეწოდება. </td>
		<td valign="top">17</td>
		<td valign="top">და გამოვიდა მეფე სოდომისა შემთხუევად მისსა, შემდგომად 
		მოქცევისა მისისა ჭირისაგან ქოდოლგომორისა და მის თანა მეფეთასა ღელესა 
		შინა საბისსა, რომელ არს ველი მეფისაჲ. </td>
	</tr>
	<tr>
		<td valign="top">18</td>
		<td valign="top">სოლო მელქიცედეკმა, შალემის მეფემ, გამოუტანა პური და 
		ღვინო. ის იყო უზენაესი ღმერთის მღვდელი. </td>
		<td valign="top">18</td>
		<td valign="top">და მელქიზედეკ-ცა, მეფემან სალომისმან, გამოართუნა პურნი 
		და ღჳნოჲ. ხოლო იყო მღდელი ღმრთისა მაღლისა. </td>
	</tr>
	<tr>
		<td valign="top">19</td>
		<td valign="top">აკურთხა აბრამი და უთხრა: კურთხეულ იყოს აბრამი უზენაესი 
		ღმერთის წინაშე, ცისა და მიწის შემოქმედისა! </td>
		<td valign="top">19</td>
		<td valign="top">და აკურთხა აბრაამ და თქუა: </td>
	</tr>
	<tr>
		<td valign="top">20</td>
		<td valign="top">კურთხეულ იყოს უზენაესი ღმერთი, რომელმაც ხელში 
		ჩაგაგდებინა შენი მტერი! მაშინ მისცა მას აბრამმა ნადავლის მეათედი.</td>
		<td valign="top">20</td>
		<td valign="top">კურთხეულ არს აბრაამ ღმრთისა მიერ მაღლისა, რომელმან 
		შექმნა ცაჲ და ქუეყანაჲ, და კურთხეულ არს ღმერთი მაღალი, რომელმან მოგცნა 
		მტერნი შენნი ქუეშე ჴელთა შენთა. და მისცა მას აბრაამ ათეული ყოველთაგან. </td>
	</tr>
	<tr>
		<td valign="top">21</td>
		<td valign="top">უთხრა სოდომის მეფემ აბრამს: მომეცი ხალხი, ქონება კი 
		შენთვის დაიტოვე. </td>
		<td valign="top">21</td>
		<td valign="top">ხოლო თქუა მეფემან სოდომისამან აბრაამის მიმართ: მომცენ 
		მე კაცნი, ხოლო ცხენნი წარასხ თავისა შენისად. </td>
	</tr>
	<tr>
		<td valign="top">22</td>
		<td valign="top">უთხრა სოდომის მეფეს აბრამმა: უზენაეს ღმერთს ვფიცავ, 
		ცისა და მიწის შემოქმედს, </td>
		<td valign="top">22</td>
		<td valign="top">და თქუა აბრაამ მეფისა მიმართ სოდომისა: განვიპყრობ ჴელთა 
		ჩემთა ღმრთისა მიმართ მაღლისა, რომელმან შექმნნა ცაჲ და ქუეყანაჲ. </td>
	</tr>
	<tr>
		<td valign="top">23</td>
		<td valign="top">თუ ძაფი ან ფეხსამოსის თასმა ავიღო იქიდან, რაც შენ 
		გეკუთვნის. არ გათქმევინებ, მე გავამდიდრეო აბრამი. </td>
		<td valign="top">23</td>
		<td valign="top">უკუეთუ საბლითგან ვიდრე ტერფადმდე ჴამლისა მოვიღო 
		ყოველთაგან შენთა, რათა არა სთქუა, ვითარმედ: მე განვამდიდრე აბრაამ თჳნიერ 
		ღმრთისა. </td>
	</tr>
	<tr>
		<td valign="top">24</td>
		<td valign="top">გარდა იმისა, რაც შეჭამეს მსახურებმა და რაც ჩემთან 
		წამოსულებს ერგოთ წილად; ანერმა, ეშქოლმა და მამრემ წაიღონ თავ-თავიანთი 
		წილი. </td>
		<td valign="top">24</td>
		<td valign="top">ჭამეს ჭაბუკთა და ნაწილი კაცთა თანამავალთა ჩემ თანა: 
		ესხოლ, ავან, მამბრესი, ამათთჳს მოვიღო ნაწილი. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>