<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ახალი აღთქმა - პავლე მოციქულის მეორე ეპისტოლე კორინთელთა მიმართ (თავი 7)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ახალი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>პავლე მოციქულის მეორე ეპისტოლე კორინთელთა მიმართ</h1>


<h2>თავი მეშვიდე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="46%" valign="top">




<p>ამრიგად, რაკი ეს აღთქმანი გვაქვს, საყვარელნო, განვიწმიდოთ ხორცისა და სულის 
ყოველგვარი მწიკვლისაგან და სრულვყოთ სიწმიდე ღვთის მოშიშებით. </p></td>
		<td width="2%" valign="top">1</td>
		<td width="48%" valign="top">
<p>ესე რაჲ უკუე გუქონან აღთქუმანი, საყუარელნო, განვიწმიდნეთ თავნი ჩუენნი 
ყოვლისაგან შეგინებისა ჴორცთაჲსა და სულისა და აღვასრულებდეთ სიწმიდესა შიშითა 
ღმრთისაჲთა.</p></td>
	</tr>
	<tr>
		<td valign="top">2</td>
		<td valign="top">შეგვითვისეთ: არავის მოვქცევივართ უსამართლოდ, არავისთვის 
		გვივნია რამე და არც ანგარება გამოგვიჩენია ვისიმე მიმართ. </td>
		<td valign="top">2</td>
		<td valign="top">შემინდვეთ ჩუენ: არავის რაჲ ვავნეთ, არავინ განვხრწენით, 
		არავინ მოვიანგაჰრეთ. </td>
	</tr>
	<tr>
		<td valign="top">3</td>
		<td valign="top">განსაკითხავად როდი ვამბობ: ვინაიდან უწინაც მითქვამს, 
		რომ ჩვენს გულებში ხართ, რათა ერთად მოვკვდეთ და ერთად ვიცოცხლოთ. </td>
		<td valign="top">3</td>
		<td valign="top">არა დასაშჯელად ვიტყჳ, რამეთუ წინაწარ ვთქუ, ვითარმედ: 
		გულთა შინა ჩუენთა ხართ, თანა-მოსიკუდიდ და თანა-ცხორებად. </td>
	</tr>
	<tr>
		<td valign="top">4</td>
		<td valign="top">დიდი იმედი მაქვს თქვენი, დიდად ვიქადი თქვენით; ნუგეშითა 
		ვარ სავსე და, მთელი ჩვენი გაჭირვების მიუხედავად, სიხარულით ვარ აღვსილი. </td>
		<td valign="top">4</td>
		<td valign="top">მრავალი კადნიერებაჲ მაქუს თქუენდა მიმართ, მრავალი 
		სიქადული თქუენთჳს, სავსე ვარ ნუგეშინის-ცემითა, გარდამრევიეს სიხარული 
		ყოველთა ზედა ჭირთა ჩუენთა. </td>
	</tr>
	<tr>
		<td valign="top">5</td>
		<td valign="top">რადგანაც მაკედონიაში ჩასვლისას ვერავითარი სიმშვიდე ვერ 
		ჰპოვა ჩემმა ხორცმა, არამედ ყოველი მხრიდან შევიწროებულნი ვიყავით: გარედან 
		- თავდასხმები, შიგნით კი - შიში. </td>
		<td valign="top">5</td>
		<td valign="top">და რამეთუ რაჟამს მოვედით ჩუენ მაკედონიად, არცა ერთი რაჲ 
		ლხინებაჲ აქუნდა ჴორცთა ჩუენთა, არამედ ყოვლითავე ვიჭირვოდეთ: გარეშე - 
		ბრძოლანი, შინაგან - შიშნი. </td>
	</tr>
	<tr>
		<td valign="top">6</td>
		<td valign="top">მაგრამ მდაბალთა მანუგეშებელმა გვანუგეშა ჩვენ ღმერთმა 
		ტიტეს მოსვლით; </td>
		<td valign="top">6</td>
		<td valign="top">არამედ რომელმან-იგი ნუგეშინის-სცის მდაბალთა, 
		ნუგეშინის-მცა ჩუენ ღმერთმან მოსლვასა მას ტიტესსა; </td>
	</tr>
	<tr>
		<td valign="top">7</td>
		<td valign="top">და არა მარტო მოსვლით, არამედ ნუგეშითაც, რომლითაც 
		ნანუგეშები იქნა ჩვენგან, - როცა გადმოგვცა თქვენი სურვილი, თქვენი გოდება, 
		თქვენი თავგამოდება ჩემს მიმართ, ასე რომ, უმეტესად გავიხარე. </td>
		<td valign="top">7</td>
		<td valign="top">არა ხოლო მოსლვითა მისითა, არამედ ნუგეშინის-ცემითა მით, 
		რომლითა ნუგეშინის-ცემულ იქმნა თქუენ ზედა: მითხრობდა ჩუენ თქუენსა მას 
		სურვილსა, თქუენსა მას გოდებასა, თქუენსა მას შურსა ჩუენთჳს, ვიდრეღა მე 
		უფროჲსად განვიხარე. </td>
	</tr>
	<tr>
		<td valign="top">8</td>
		<td valign="top">ამიტომ, თუ ჩემი წერილით დაგამწუხრეთ, არ ვნანობ, თუმცა 
		კი ლამის ვინანე, რადგანაც ვხედავ, რომ ჩემმა წერილმა დაგამწუხრათ, თუნდაც 
		დროებით. </td>
		<td valign="top">8</td>
		<td valign="top">რამეთუ დაღათუ შეგაწუხენ თქუენ წიგნითა მით, არა ვინანი, 
		დაღათუმცა ვინანდი; ვხედავ, რამეთუ წიგნმან მან დაღათუ შეგაწუხნა თქუენ, 
		ჟამ ერთ.</td>
	</tr>
	<tr>
		<td valign="top">9</td>
		<td valign="top">ახლა კი ვხარობ, არა იმიტომ, რომ დამწუხრდით, არამედ 
		იმიტომ, რომ სინანულისათვის დამწუხრდით; რადგანაც დამწუხრდით ღვთის 
		გულისათვის, ისე, რომ არა გვნებიათ რა ჩვენგან. </td>
		<td valign="top">9</td>
		<td valign="top">
აწ მიხარის, არა თუ რომელ შესწუხენით, არამედ რამეთუ შესწუხენით სინანულად; და 
რამეთუ ღმრთისათჳს შესწუხენით, რაჲთა არარაჲთ იზღვინეთ ჩუენგან. </td>
	</tr>
	<tr>
		<td valign="top">10</td>
		<td valign="top">
ვინაიდან წუხილი ღვთის გულისათვის დასაბამს აძლევს სინანულს, ამქვეყნიური წუხილი კი 
სიკვდილის დასაბამია. </td>
		<td valign="top">10</td>
		<td valign="top">
რამეთუ ღმრთისა მიერი იგი მწუხარებაჲ სინანულისა ცხორებისასა შეუნანებელსა შეიქმნს, 
ხოლო სოფლისა ამის მწუხარებაჲ სიკუდილსა შეიქმს. </td>
	</tr>
	<tr>
		<td valign="top">11</td>
		<td valign="top">
რადგანაც, აი, იმავე მწუხარებამ ღვთის გულისათვის რამდენი რამ გამოიწვია თქვენში: 
როგორი გულმოდგინება და თავის მართლება, როგორი გულისწყრომა და შიში, როგორი 
სურვილი, მოშურნეობა თუ შურისგება; ყოველმხრივ წმიდად წარმოაჩინეთ თავი ამ საქმეში. </td>
		<td valign="top">11</td>
		<td valign="top">
რამეთუ აჰა ესერა მანვე ღმრთისა მიერმან მწუხარებამან მაგან თქუენმან რაოდენი 
შექმნა თქუენ შორის სწრაფაჲ, რაოდენი სიტყჳს-გებაჲ, რაოდენი შერისხვაჲ, რაოდენი 
შიში, რაოდენი სურვილი, რაოდენი შური, რაოდენი შურის-გებაჲ, რაოდენი მომადლებაჲ, 
გინა რაოდენი ლხინი! ყოველსა შინა წარუდგინენით თავნი თქუენნი წმიდად საქმესა მას. </td>
	</tr>
	<tr>
		<td valign="top">12</td>
		<td valign="top">
ასე რომ, თუკი მოგწერეთ, შეურაცხმყოფელისა და შეურაცხყოფილის გამო როდი მოგწერეთ, 
არამედ რათა გამოჩენილიყო თქვენი გულმოდგინება ჩვენს მიმართ ღვთის წინაშე. </td>
		<td valign="top">12</td>
		<td valign="top">
და ღაცათუ მივწერე თქუენდა, გარნა არა სამე მავნებელისა მისთჳს, არცა ვნებულისა, 
არამედ ამისთჳს, რაჲთა გამოჩნდეს მოსწრაფებაჲ თქუენი ჩუენდა მომართ წინაშე ღმრთისა. </td>
	</tr>
	<tr>
		<td valign="top">13</td>
		<td valign="top">
ამიტომაც ვინუგეშეთ თავი თქვენი ნუგეშით და უმეტესად გავიხარეთ ტიტეს სიხარულით, 
რადგანაც ყველამ მოუფონეთ მის სულს. </td>
		<td valign="top">13</td>
		<td valign="top">
ამისთჳს ნუგეშინის-ცემულ ვართ ნუგეშინის-ცემასა მას თქუენსა ზედა; უმეტესადღა და 
უფროჲს განვიხარეთ სიხარულსა მას ზედა ტიტესსა, რამეთუ განსუენებულ არს სული მისი 
თქუენ ყოველთაგან. </td>
	</tr>
	<tr>
		<td valign="top">14</td>
		<td valign="top">
ამრიგად, თუკი თქვენს გამო რაიმე დავიქადე მის წინაშე, არ შევრცხვენილვარ; არამედ, 
როგორც ყველაფერს ჭეშმარიტად გეუბნებოდით, ჭეშმარიტი აღმოჩნდა ჩვენი სიქადულიც 
ტიტეს მიმართ. </td>
		<td valign="top">14</td>
		<td valign="top">
რამეთუ რაჲცა-იგი მისა მიმართ ვიქადე თქუენთჳს, არა მრცხუენა, არამედ ვითარცა 
ყოველსავე ჭეშმარიტებით გეტყოდეთ თქუენ, ეგრეთცა სიქადული იგი ჩუენი ტიტეს მიმართ 
ჭეშმარიტ იქმნა. </td>
	</tr>
	<tr>
		<td valign="top">15</td>
		<td valign="top">
თქვენდამი სიყვარულით ევსება გული, როცა იხსენებს თვითეული თქვენგანის მორჩილებასა 
და იმას, თუ როგორი მოშიშებით და თრთოლვით მიიღეთ იგი. </td>
		<td valign="top">15</td>
		<td valign="top">
და მოწყალებაჲ მისი უმეტესადღა თქუენდა მიმართ არს, მოეჴსენების თქუენ ყოველთა იგი 
მორჩილებაჲ, ვითარ-იგი შიშით და ძრწოლით შეიწყნარეთ იგი. </td>
	</tr>
	<tr>
		<td valign="top">16</td>
		<td valign="top">
ამრიგად, მოხარული ვარ, რომ შემიძლია ყველაფერში მოგენდოთ. </td>
		<td valign="top">16</td>
		<td valign="top">
მიხარის, რამეთუ ყოვლითავე კადნიერ ვარ თქუენ შორის.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>