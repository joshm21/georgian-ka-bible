<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მეოთხე მეფეთა (თავი 14)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მეოთხე მეფეთა</h1>
<h2>თავი მეთოთხმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
ისრაელის მეფის იოაშ იოახაზის ძის, მეორე წელს გამეფდა ამაციაჰუ, იოაშის ძე, იუდას 
მეფე. </p>
		</td>
		<td width="2%" valign="top">1</td>
		<td width="48%" valign="top">
<p>წელსა მეორესა სუფევასა იოასისათა, ძისა იოაქაზისასა, მეფისა ისრაჱლისა, მეფობდა 
ამასია, ძე იოასისი, მეფე იუდასი. </p>
		</td>
	</tr>
	<tr>
		<td valign="top">2</td>
		<td valign="top">
ოცდახუთი წლისა იყო, რომ გამეფდა და ოცდაცხრა წელი იმეფა იერუსალიმში. დედამისი იყო 
იეჰოყადანი, იერუსალიმიდან. </td>
		<td valign="top">2</td>
		<td valign="top">ძე ოცდახუთისა წლისა იყო დადგომასა მას მისსა მეფედ, 
		ოცდაცხრა წელ მეფობდა იერუსალჱმს და სახელი დედისა მისისა - იოადიმ 
		იერუსალჱმით. </td>
	</tr>
	<tr>
		<td valign="top">3</td>
		<td valign="top">სწორედ იქცეოდა უფლის თვალში, ოღონდ არა ისე, როგორც მისი 
		მამა დავითი. ყველაფერს ისე აკეთებდა, როგორც იოაში, მამამისი. </td>
		<td valign="top">3</td>
		<td valign="top">და ქმნა სიმართლე წინაშე უფლისა, ხოლო არა ვითარ დავით, 
		მამამან მისმან, არამედ, რა ქმნა მამამან მისმან იოას, ქმნა მანცა. </td>
	</tr>
	<tr>
		<td valign="top">4</td>
		<td valign="top">ოღონდ გორაკები არ იყო ჯერ კიდევ გაუქმებული. გორაკებზე 
		სწირავდა ხალხი მსხვერპლს და აკმევდა საკმეველს. </td>
		<td valign="top">4</td>
		<td valign="top">ხოლო მაღალნი იგი არა მოსპნა და ერი იგი შესწირვიდა და 
		უკმევდეს მაღალთა მათ. </td>
	</tr>
	<tr>
		<td valign="top">5</td>
		<td valign="top">როცა ხელში გაუმტკიცდა მეფობა, დახოცა თავისი მორჩილნი, 
		რომელთაც მოკლეს მეფე, მისი მამა. </td>
		<td valign="top">5</td>
		<td valign="top">და იყო, ვითარცა დაამტკიცა მეფობაჲ მისი ჴელსა მისსა და 
		მოსრნა მონანი იგი თჳსნი, რომელთა მოკლეს მეფე, მამა მისი. </td>
	</tr>
	<tr>
		<td valign="top">6</td>
		<td valign="top">მკვლელების შვილები კი არ დაუხოცავს, როგორც სწერია მოსეს 
		რჯულის წიგნში, უფლის ბრძანებისამებრ: არ უნდა დაისაჯონ სიკვდილით მამები 
		შვილთა გამო და შვილები მამათა გამო. არ უნდა დაისაჯონ სიკვდილით, არამედ 
		თითოეული თავისი დანაშაულისთვის უნდა მოკვდეს. </td>
		<td valign="top">6</td>
		<td valign="top">და შვილნი მკულელთანი მათ არა მოსრნა, ვითარცა წერილ არს 
		წიგნსა სჯულისასა, ვითარცა ამცნო უფალმან მოსეს და თქუა: ნუ მოკუდებინ მამა 
		შვილისათჳს და ნუცა მამისათჳს შვილი, არამედ თჳთოეულად ცოდვათათჳს 
		მოკუედინ. </td>
	</tr>
	<tr>
		<td valign="top">7</td>
		<td valign="top">მან სძლია ედომელებს მარილოვან ველზე - ათი ათას კაცს, და 
		ბრძოლით აიღო სელაყი და უწოდა სახელად იოკთიელი, როგორც დღემდე ეწოდება. </td>
		<td valign="top">7</td>
		<td valign="top">ამან დასცა ედომი გემელექს წყობასა ათი ათასი და 
		გამოიპყრა კლდე იგი ბრძოლით და უწოდა სახელი მისი კათოელ მოდღენდელად 
		დღედმდე. </td>
	</tr>
	<tr>
		<td valign="top">8</td>
		<td valign="top">მაშინ გაუგზავნა ამაციამ მოციქულები იოაშს, იოახაზს იეჰუს 
		ძის ძეს, ისრაელის მეფეს და შეუთვალა: მოდი, მოვსინჯოთ ერთმანეთი. </td>
		<td valign="top">8</td>
		<td valign="top">მას ჟამსა წარავლინა ამასია მოციქულნი იოასისა, ძისა 
		იოაქაზისა, ძისათჳს იოას მეფისა ისრაჱლისასა და ჰრქუა: მოვედ, შეგიმთხჳვნეთ 
		ურთი- ერთარს პირისპირ. </td>
	</tr>
	<tr>
		<td valign="top">9</td>
		<td valign="top">
შეუთვალა იოაშ ისრაელის მეფემ ამაციაჰუს, იუდას მეფეს: ლიბანის კვრინჩხმა შეუთვალა 
ლიბანის კედარს: ცოლად მიათხოვე შენი ასული ჩემს ვაჟს. მაგრამ ჩაიარა ლიბანის 
გარეულმა მხეცმა და გათელა კვრინჩხი. </td>
		<td valign="top">9</td>
		<td valign="top">და მიუგო იოას, მეფემან ისრაჱლისამან, ამასიას, მეფესა 
		იუდისასა, და ჰრქუა: ძეძუმან ლიბანისამან მიუვლინა ფიჭუსა ლიბანისასა და 
		ჰრქუა: მოეც ასული შენი ძესა ჩემსა ცოლად. და წარჴდეს მას ზედა მჴეცნი 
		მაღნარისანი, რომელ იყუნეს ლიბანეს და დატკეპნეს ძეძვი იგი. </td>
	</tr>
	<tr>
		<td valign="top">10</td>
		<td valign="top">
დაგიმარცხებია ედომი და გადიდგულებულხარ. ღირსეულად გეჭიროს თავი და შენთვის იჯექი 
სახლში. რისთვის სტეხ შფოთს? შენც დაეცემი და იუდაც შენთან ერთად. </td>
		<td valign="top">10</td>
		<td valign="top">
და მოსრვით მოსარ ედომი და აღილაღე გულითა შენითა, თავ-იყავ თავსა, დაჯედ სახლსა 
შენსა, რაჲსა გაზრზენს შენ უკეთურება შენი? და დაეცე შენ და იუდა შენ თანა. </td>
	</tr>
	<tr>
		<td valign="top">11</td>
		<td valign="top">
<p>
ყური არ ათხოვა ამაციაჰუმ, მაშინ გამოვიდა იოაშ ისრაელის მეფე და მოსინჯეს 
ერთმანეთი, მან და ამაციაჰუმ, იუდას მეფემ ბეთშემეშთან, იუდაში რომ არის. </p>
		</td>
		<td valign="top">11</td>
		<td valign="top">
<p>და არა მიერჩოდა ამასია. განვიდა იოას, მეფე ისრაჱლისა, და შეიმთხჳვნეს პირისპირ 
იგი თავადი და ამასია, მეფე იუდასი, ბეთსამუსა ჰურიასტანისასა. </p>
		</td>
	</tr>
	<tr>
		<td valign="top">12</td>
		<td valign="top">
დამარცხდნენ იუდაელები ისრაელიანებთან და თავთავის კარვებში გაიფანტნენ. </td>
		<td valign="top">12</td>
		<td valign="top">და იძლია იუდა წინაშე ისრაჱლისა და ივლტოდეს თჳთოეულად 
		სამ- კჳდრებელად თჳსად. </td>
	</tr>
	<tr>
		<td valign="top">13</td>
		<td valign="top">ხოლო ამაციაჰუ, იუდას მეფე, იოაშ ახაზიაჰუს ძის ძე, 
		შეიპყრო იოაშ ისრაელის მეფემ ბეთ-შემეშში და მიადგა იერუსალიმს. დაანგრია 
		იერუსალიმის კედელი ეფრემის კარიბჭიდან კუთხის კარიბჭემდე, ოთხასი წყრთის 
		სიგრძეზე. </td>
		<td valign="top">13</td>
		<td valign="top">და ამასია, მეფე იუდასი, ძე ოასისი, ძისა აქაზასი, 
		შეიპყრა იოას, მეფემან ისრაჱლისამან, ბეთსამუსსა და მოვიდა იერუსალჱმდ და 
		დაარღჳა ზღუდე ბჭემდე კიდისათა ოთხას წყრთა. </td>
	</tr>
	<tr>
		<td valign="top">14</td>
		<td valign="top">წაიღო მთელი ოქრო-ვერცხლი და მთელი ჭურჭელი, რაც კი უფლის 
		სახლში და მეფის სახლის საგანძურებში ინახებოდა, აიყვანა მძევლები და 
		გაბრუნდა სამარიას. </td>
		<td valign="top">14</td>
		<td valign="top">და წარიღო ოქრო და ვეცხლი და ყოველი ჭურჭელი, რომელ იპოვა 
		სახლსა მას უფლისასა და სახლსა მას საფასესა მეფისასა და შვილნი იგი 
		უცხოთესლთანი, და მიიქცა სამარიად. </td>
	</tr>
	<tr>
		<td valign="top">15</td>
		<td valign="top">იეჰოაშის დანარჩენი საქმენი, რაც გააკეთა და გმირობანი, 
		როგორ ებრძოდა ამაციაჰუს, იუდას მეფეს, ისრაელის მეფეთა მატიანეშია 
		ჩაწერილი. </td>
		<td valign="top">15</td>
		<td valign="top">და ნეშტნი სიტყუათა იოასისთანი და რომელ- რა ქმნა 
		ძლიერებითა თჳსითა და წყობა იგი, რომელ ეწყო ამესიას, მეფესა იუდასსა, არა, 
		აჰა, ესერა, წერილ არიანა წიგნთა სიტყუათა დღეთა მეფეთა ისრაჱლისათა? </td>
	</tr>
	<tr>
		<td valign="top">16</td>
		<td valign="top">
განისვენა იეჰოაშმა თავის მამა-პაპასთან და დაიმარხა სამარიაში ისრაელის მეფეთა 
გვერდით; მის ნაცვლად მისი ძე იერობოამი გამეფდა. </td>
		<td valign="top">16</td>
		<td valign="top">და დაიძინა მამათა თჳსთა თანა და დაეფლა სამარიას მეფეთა 
		მათ თანა ისრაჱლისათა და მეფობდა იორობოამ, ძე მისი, მის წილ. </td>
	</tr>
	<tr>
		<td valign="top">17</td>
		<td valign="top">ისრაელის მეფის იეჰოაშ იეჰოახაზის ძის სიკვდილის შემდეგ 
		თხუთმეტი წელი იცოცხლა ამაციაჰუ იოაშის ძემ, იუდას მეფემ. </td>
		<td valign="top">17</td>
		<td valign="top">და ცხონდა ამესია, ძე იოასისი, მეფე იუდასი, შემდგომად 
		სიკუდილისა მის იოასისა, ძისა იოაქაზისა, მეფისა ისრაჱლისა, ათხუთმეტ წელ. </td>
	</tr>
	<tr>
		<td valign="top">18</td>
		<td valign="top">ამაციაჰუს დანარჩენი საქმენი იუდას მეფეთა მატიანეშია 
		ჩაწერილი. </td>
		<td valign="top">18</td>
		<td valign="top">და ნეშტნი სიტყუათა ამესიასთანი და ყოველი, რაცა ქმნა, 
		არა, აჰა, ესერა წერილ არიანა წიგნთა სიტყუათა დღეთა მეფეთა მათ იუდასთა? </td>
	</tr>
	<tr>
		<td valign="top">19</td>
		<td valign="top">შეითქვნენ მის წინააღმდეგ იერუსალიმში და თავი შეაფარა 
		მან ლაქიშს. მიუგზავნეს კაცები ლაქიშში და იქ მოკლეს. </td>
		<td valign="top">19</td>
		<td valign="top">და შეკრბეს მას ზედა გუნდნი იერუსალჱმდ და მიივლტოდა 
		ლაქისად. და შეუდგეს კვალსა მისსა ლაქისდმდე და მოკლეს იგი მუნ. </td>
	</tr>
	<tr>
		<td valign="top">20</td>
		<td valign="top">წამოასვენეს ცხენებით და დამარხეს იერუსალიმში თავისი 
		მამა-პაპის გვერდით, დავითის ქალაქში. </td>
		<td valign="top">20</td>
		<td valign="top">და დასდვეს იგი საჴედარსა თჳსსა ზედა და წარმოიღეს და 
		დაფლეს იგი იერუსალჱმსა მამათა თჳსთა თანა, ქალაქსა დავითისასა. </td>
	</tr>
	<tr>
		<td valign="top">21</td>
		<td valign="top">
<p>
გამოიყვანა იუდას მთელმა ხალხმა ყაზარია, თექვსმეტი წლის ყმაწვილი, და მამამისის, 
ამაციაჰუს ნაცვლად გაამეფეს. </p>
		</td>
		<td valign="top">21</td>
		<td valign="top">
<p>და მოიყვანეს ყოველმან ერმან იუდისამან აზარია, ძე მისი, და იგი იყო 
ათექუსმეტისა წლისა ოდენ, და დაიდგინეს იგი მეფედ მათ ზედა მამისა მისისა წილ 
ამასიას. </p>
		</td>
	</tr>
	<tr>
		<td valign="top">22</td>
		<td valign="top">მან აღადგინა ელათი და დაუბრუნა იუდას. მერე განისვენა 
		მეფემ თავის მამა-პაპასთან. </td>
		<td valign="top">22</td>
		<td valign="top">ამან აღაშენა აელათი და კუალად-აგო იუდა შემდგომად 
		სიკუდილისა მისისა მამათა თჳსთა თანა. </td>
	</tr>
	<tr>
		<td valign="top">23</td>
		<td valign="top">იუდას მეფის ამაციაჰუ იოაშის ძის მეთხუთმეტე წელს გამეფდა 
		იერობოამ იოაშის ძე, ისრაელის მეფე, სამარიაში და იმეფა ორმოცდაერთი წელი. </td>
		<td valign="top">23</td>
		<td valign="top">წელსა მას მეათერთმეტესა ამასიასისა, მეფისა იუდასისა, 
		მეფობდა იორობოამ, ძე იოასისი, მეფე ისრაჱლისა, ზედა ისრაჱლსა სამარიასა 
		ორმეოცდაერთ წელ. </td>
	</tr>
	<tr>
		<td valign="top">24</td>
		<td valign="top">უკუღმართად იქცეოდა იგი უფლის თვალში და არ მიუტოვებია 
		იერობოამ ნაბატის ძის ცოდვები, რომელმაც შეაცდინა ისრაელი. </td>
		<td valign="top">24</td>
		<td valign="top">და ქმნა ბოროტი წინაშე უფლისა და არა განეშორა ყოველსა 
		მას ცოდვასა იორობოამისასა, ძისა ნაბატისასა, რომელმან-იგი აცთუნა ისრაჱლი. </td>
	</tr>
	<tr>
		<td valign="top">25</td>
		<td valign="top">მან აღადგინა ისრაელის საზღვრები ხამათის ყელიდან უდაბნოს 
		ზღვამდე, როგორც ნათქვამი ჰქონდა უფალს, ისრაელის ღმერთს, თავისი მორჩილის, 
		გათხეფერელი წინასწარმეტყველის, იონა ამითაის ძის, პირით. </td>
		<td valign="top">25</td>
		<td valign="top">მოიპყრა საზღვარი ისრაჱლისა შთასავალთა მათგან ემათისთა 
		ვიდრე ზღუადმდე არაბიასა მსგავსად სიტყჳსა მის უფლისა ღმრთისა ისრაჱლისა, 
		რომელსა იტყოდა ჴელითა მონისა თჳსისა იონა წინაწარმეტყუელისათა, ძისა 
		ამასია გეთელისათა. </td>
	</tr>
	<tr>
		<td valign="top">26</td>
		<td valign="top">რადგან დაინახა უფალმა ისრაელის გაჭირვება, ძალზე მწარე, 
		არ დარჩენილა არც ყმა და არც აზატი, და არ ჰყავდა შემწე ისრაელს. </td>
		<td valign="top">26</td>
		<td valign="top">რამეთუ იხილა უფალმან ურვა იგი ისრაჱლისა დიდი სიმწარისა 
		და შემცირებულნი და ჭირვეულნი და ნაკლულევანნი და ჴუებულნი, და არა ვინ იყო 
		შემწე ისრაჱლისა. </td>
	</tr>
	<tr>
		<td valign="top">27</td>
		<td valign="top">არ ინება უფალმა ისრაელის სახსენებლის მოსპობა 
		ცისქვეშეთიდან და იერობოამ იოაშის ძის ხელით იხსნა იგი. </td>
		<td valign="top">27</td>
		<td valign="top">და არა უნდა უფალსა აჴოცად ნათესავი ისრაჱლისა ქუეშე ცასა 
		და იჴსნნა იგინი უფალმან ჴელთაგან იორობოამისითა, ძისა იოსიასთა. </td>
	</tr>
	<tr>
		<td valign="top">28</td>
		<td valign="top">იერობოამის დანარჩენი საქმენი, ყველაფერი, რაც გააკეთა, 
		მისი გმირობანი, რომ იბრძოდა და ისრაელს დაუბრუნა იუდას კუთვნილი დამასკო 
		და ხამათი, ისრაელის მეფეთა მატიანეშია ჩაწერილი. </td>
		<td valign="top">28</td>
		<td valign="top">და ნეშტნი სიტყუათა იორობოამისათა და ყოველი, რაცა ქმნა, 
		და ყოველნი ძალნი მისნი, რომლითა ჰბრძოდა და ვითარ-იგი დაიპყრა დამასკე და 
		ემათი ისრაჱლისაგან, არა აჰა, ესერა, წერილ არიანა წიგნთა სიტყუათა დღეთა 
		მეუფეთა ისრაჱლისათა? </td>
	</tr>
	<tr>
		<td valign="top">29</td>
		<td valign="top">განისვენა იერობოამმა თავის მამა-პაპასთან, ისრაელის 
		მეფეებთან. მის ნაცვლად მისი ძე ზაქარია გამეფდა. </td>
		<td valign="top">29</td>
		<td valign="top">და დაიძინა იორობოამ მამათა თჳსთა თანა მეფეთა მათ თანა 
		ისრაჱლისათა. და მეფობდა აზარია, ძე ამესიასი, მამისა თჳსისა წილ. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>