<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 36)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი ოცდამეთექვსმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
მეფე ხიზკიაჰუს მეთოთხმეტე წელს მოადგა სანხერიბი, აშურის მეფე, იუდას ყველა 
ციხე-ქალაქს და აიღო ისინი. </p>
		</td>
		<td width="2%" valign="top">1</td>
		<td width="48%" valign="top">
<p>და იქმნა, ოთხდამეათესა წელსა მეფე-ყოფისა ეზეკიასსა აღმოვიდა სენაქირიმ, მეფე 
ასსურასტანელთა, ქალაქთა ზედა იუდეასათა მაგართა და გამოიხუნა იგინი. </p>
		</td>
	</tr>
	<tr>
		<td valign="top">2</td>
		<td width="48%" valign="top">









გაგზავნა აშურის მეფემ რაბშაკე ლაქიშიდან იერუსალიმისკენ მეფე ხიზკიაჰუსთან დიდძალი 
ჯარით; და დადგა იგი ზემო ტბორის წყალსადინართან, მრეცხავთა მინდვრის გზაზე. </td>
		<td valign="top">2</td>
		<td width="48%" valign="top">
და მიავლინა მეფემან ასსურასტანელთამან რაფსაკი ლაქისით იერუსალიმად, მეფისა მიმართ 
ეზეკიასსა ძალისა თანა მრავლისა და დადგა სლვასა თანა წყლისა საბანელისა ზენაჲსასა, 
შორის გზასა აგარაკისა მმურკნველისასა. </td>
	</tr>
	<tr>
		<td valign="top">3</td>
		<td valign="top">გავიდნენ მასთან სასახლის მოურავი ელიაკიმ ხილკიაჰუს ძე, 
		შებნა მწერალი და იოახ ასაფის ძე, მემატიანე. </td>
		<td valign="top">3</td>
		<td valign="top">და გამოვიდა მისდა მიმართ ელიაკიმ ქელკიასი, განმგე, და 
		სომნა მწიგნობარი და იოახ ასაფისი, მოსაჴსენებელთმწერალი. </td>
	</tr>
	<tr>
		<td valign="top">4</td>
		<td valign="top">უთხრა მათ რაბშაკემ: უთხარით ხიზკიაჰუს, ასე ამბობს-თქო 
		დიდი მეფე, აშურის მეფე: რისი იმედი გაქვს, ასე რომ დაიმედებულხარ? </td>
		<td valign="top">4</td>
		<td valign="top">და ჰრქვა მათ რაფსაკმან: თქუთ სადმე ეზეკიას მიმართ, ამათ 
		იტყჳს მეფე დიდი, მეფე ასსურასტანელთა: ვისსა მოსავ ხარ? </td>
	</tr>
	<tr>
		<td valign="top">5</td>
		<td valign="top">გეუბნები: განა მხოლოდ სიტყვები - თათბირი და სიმამაცე 
		უნდა ბრძოლას, ახლა ვისი იმედი გაქვს, რომ გადამიდექი? </td>
		<td valign="top">5</td>
		<td valign="top">ნუ განზრახვითა, ანუ სიტყუებითა ბაგეთათა იქმნების 
		წყობაჲ? და აწ ვისსა მიმართ ესავ, რამეთუ ურჩ ხარ ჩემდა? </td>
	</tr>
	<tr>
		<td valign="top">6</td>
		<td valign="top">აჰა, მაგ გატეხილი ლერწმის - ეგვიპტის იმედი გაქვს, 
		რომელსაც თუ კაცი დაეყრდნო, ხელში შეერჭობა და გაუხვრეტს. ასეთია ფარაონი, 
		ეგვიპტის მეფე, ყველასათვის, ვისაც კი მისი იმედი აქვს. </td>
		<td valign="top">6</td>
		<td valign="top">აჰა, მოსავ ხარ კუერთხისა მიმართ ლელწმისასა, შეფქულისა 
		ამის ეგჳპტედ მიმართ, რომელსა მი-თუ-ვინ-ეყრდნას მის ზედა, შევიდეს ჴელად 
		მისსა. ესე არს ფარაო, მეფე ეგჳპტისა, და ყოველნი მოსავნი მისდამი. </td>
	</tr>
	<tr>
		<td valign="top">7</td>
		<td valign="top">რომ მეუბნებით, უფლის, ჩვენი ღმერთის იმედი გვაქვსო, ეს 
		ის ღმერთი ხომ არ არის, გორაკები და სამსხვერპლოები რომ გაუუქმა ხიზკიაჰუმ 
		და უთხრა იუდას და იერუსალიმს: ამ სამსხვერპლოსთან ეცით თაყვანიო? </td>
		<td valign="top">7</td>
		<td valign="top">ხოლო უკეთუ იტყჳთ: ჩემდამო, უფლისა მიმართ ღმრთისა 
		ჩუენისა ვესავთ; არა იგი არსა, რომელსა მიუხუნა ეზეკიამან მაღალნი მისნი და 
		საკურთხეველნი მისნი? და ჰრქვა: იუდასა და იერუსალიმს პირისპირ 
		საკურთხეველისა ამის თაყუანის-ეცი. </td>
	</tr>
	<tr>
		<td valign="top">8</td>
		<td valign="top">ახლა მოდი და გაეჯიბრე ჩემს ბატონს, აშურის მეფეს; ათას 
		ცხენს მე მოგცემ და, აბა, მხედრებს თუ იშოვი მათთვის. </td>
		<td valign="top">8</td>
		<td valign="top">აწ მოუჴედით უფალსა ჩემსა, მეფესა ასსურასტანელთასა, და 
		მიგცე თქუენ ორათასი ცხენი, უკეთუ შეუძლოთ მიცემად მჴედართა მათ ზედა. </td>
	</tr>
	<tr>
		<td valign="top">9</td>
		<td valign="top">აბა, როგორ უკუაქცევ ერთ მოხელეს ჩემი ბატონის უმდაბლეს 
		მსახურთაგან, როცა თავად ეგვიპტის ეტლების და ცხენების იმედზე ხარ? </td>
		<td valign="top">9</td>
		<td valign="top">და ვითარ შემძლებელ ხართ გარემიქცევად პირისა მიმართ 
		ადგილთმთავრისა ერთისა, მრწემებ არიან მოსავნი მეგჳპტელთა მიმართ ცხენისა 
		და მჴედრისა. </td>
	</tr>
	<tr>
		<td valign="top">10</td>
		<td valign="top">მერედა, განა უფლის ნების გარეშე მოვადექი ამ ადგილს 
		გასანადგურებლად? უფალმა მიბრძანა: დაეცი მაგ ქვეყანას და გაანადგურეო! </td>
		<td valign="top">10</td>
		<td valign="top">და აწ ნუ თჳნიერ უფლისა აღმოვედითა სოფელსა ამას ზედა 
		ბრძოლად ამისსა? უფალმან თქვა ჩემდამო: აღვედ მის ზედა და განხრწენ იგი. </td>
	</tr>
	<tr>
		<td valign="top">11</td>
		<td valign="top">მიუგეს ელიაკიმმა, შებნამ და იოახმა რაბშაკეს: ელაპარაკე 
		შენს მორჩილთ არამის ენაზე, რადგან გვესმის. იუდაურად ნუ გველაპარაკები ამ 
		ხალხის გასაგონად, გალავანზე რომ არიან. </td>
		<td valign="top">11</td>
		<td valign="top">და თქუეს მისდა ელიაკიმ და სომნა და იოახ: ზრახევდ მონათა 
		მომართ შენთა ასურებრ, რამეთუ გუესმის ჩუენ, და ნუ ჰზრახავ ჩუენდამო 
		იუდეანებრ. და რად ჰზრახავ ყურებისა მიმართ კაცთა მდგომარეთასა ზღუდესა 
		ზედა? </td>
	</tr>
	<tr>
		<td valign="top">12</td>
		<td valign="top">
<p>
უთხრა მათ რაბშაკემ: მარტო შენს ბატონთან და შენთან სალაპარაკოდ როდი გამომგზავნა 
ჩემმა ბატონმა, არამედ მაგ ხალხთანაც, გალავანზე რომ დამჯდარა, რომ თქვენთან ერთად 
ჭამოს თავისი განავალი და სვას თავისი ფსელი. </p>
		</td>
		<td valign="top">12</td>
		<td valign="top">
<p>და თქვა რაფსაკმან მათდამი: ნუ უფლისა მიმართ თქუენისა, ანუ თქუენდა მიმართ 
მომავლინა მე უფალმან ჩემმან თქუმად სიტყვათა ამათ, არა კაცთა მომართ მსხდომარეთა 
ზღუდეთა ზედა, რაჲთა ჭამონ სკორე მათი და სუან ფსელი მათი თქუენითურთ ერთბამად? </p>
		</td>
	</tr>
	<tr>
		<td valign="top">13</td>
		<td valign="top">დადგა რაბშაკე და ხმამაღლა გაჰყვირა იუდაურად და თქვა: 
		ისმინეთ სიტყვა დიდი მეფისა, აშურის მეფისა. </td>
		<td valign="top">13</td>
		<td valign="top">და დადგა რაფსაკი და ჴმა-ყო ჴმითა დიდითა იუდიანებრ და 
		თქვა: ისმინენით სიტყვანი მეფისა ასსურასტანელთასანი! </td>
	</tr>
	<tr>
		<td valign="top">14</td>
		<td valign="top">ასე ამბობს მეფე: არ შეგაცდინოთ ხიზკიაჰუმ, რადგან ვერ 
		გიხსნით იგი. </td>
		<td valign="top">14</td>
		<td valign="top">ამათ იტყჳს მეფე: ნუ გაცთუნებსთ თქუენ იზეკია სიტყუებითა, 
		რომლითა ვერ შემძლებელ არს ჴსნად თქუენდა. </td>
	</tr>
	<tr>
		<td valign="top">15</td>
		<td valign="top">ნუ გაიმედებთ ხიზკიაჰუ უფლით, გვიხსნის უფალი და არ 
		ჩაუგდებსო ხელში ამ ქალაქს აშურის მეფეს. </td>
		<td valign="top">15</td>
		<td valign="top">და ნუ გეტყჳნ თქუენ ეზეკია, ვითარმედ: გჳჴსნეს ჩუენ 
		ღმერთმან და არა მიეცეს ქალაქი ესე ჴელთა მეფისა ასსურასტანელთასათა. </td>
	</tr>
	<tr>
		<td valign="top">16</td>
		<td valign="top">ნუ დაუჯერებთ ხიზკიაჰუს, რადგან ასე ამბობს აშურის მეფე: 
		დამიზავდით და გადმოდით ჩემს მხარეზე; ჭამოს თითოეულმა თავისი ყურძენი და 
		ლეღვი, სვას თავისი ჭის წყალი, </td>
		<td valign="top">16</td>
		<td valign="top">ნუ ისმენთ ეზეკიასსა. ამათ იტყჳს მეფე ასსურასტანელთა: 
		უკეთუ გნებავს ქველმეტყუელების და გამოსლვად ჩემდამო, და ჭამეთ 
		კაცად-კაცადმან ვვნაჴი თჳსი და ლეღუნი, და სუთ წყალნი ჯურღმულისა თქუენისა, </td>
	</tr>
	<tr>
		<td valign="top">17</td>
		<td valign="top">სანამ მოვიდოდე და წაგიყვანდეთ თქვენი ქვეყნისნაირ 
		ქვეყანაში, პურისა და ღვინის ქვეყანაში, ყანებისა და ვენახების ქვეყანაში. </td>
		<td valign="top">17</td>
		<td valign="top">ვიდრემდის მოვიდე და მიგიყვანნე თქუენ ქუეყანისა მიმართ, 
		ვითარცა ქუეყანისა თქუენისა იფქლისა და ღჳნისასა, ქუეყანისა პურისა და 
		ვენაჴთასა. </td>
	</tr>
	<tr>
		<td valign="top">18</td>
		<td valign="top">არ შეგაცდინოთ ხიზკიაჰუმ, რომ ამბობს, გვიხსნისო უფალი. 
		რომელი ხალხის ღმერთს უხსნია თავისი ქვეყანა აშურის მეფის ხელიდან? </td>
		<td valign="top">18</td>
		<td valign="top">ნუ გაცთუნებნ თქუენ ეზეკია მეტყუელი და გეტყჳნ: ღმერთმან 
		მიჴსნნეს ჩუენ, ნუ იჴსნნესა ღმერთთა ნათესავთასა თითოეულმან სოფელი თჳსი 
		ჴელისაგან მეფისა ასსურასტანელთასა? </td>
	</tr>
	<tr>
		<td valign="top">19</td>
		<td valign="top">სად არიან ხამათისა და არფადის ღმერთები? სად არიან 
		სეფარვაიმის ღმერთები? თუ იხსნეს სამარია ჩემი ხელიდან? </td>
		<td valign="top">19</td>
		<td valign="top">სადა არს ღმერთი ემათისა და არფათისა, და სადა ღმერთი 
		ქალაქისა სემფარუემისა? ნუ განარინოს სამარია ჴელისაგან ჩემისა? </td>
	</tr>
	<tr>
		<td valign="top">20</td>
		<td valign="top">რომელ ღმერთს უხსნია ამ ქვეყნების ღმერთთა შორის თავისი 
		ქვეყანა ჩემი ხელიდან, რომ უფალმა იხსნას ჩემი ხელიდან იერუსალიმი? </td>
		<td valign="top">20</td>
		<td valign="top">ვინ არს ყოველთა ამათ ღმერთთაგანი, რომელმან განარინა 
		ქუეყანა თჳსი ჴელისაგან ჩემისა? რამეთუ ღმერთმან თქუენმან იჴსნეს 
		იერუსალიმი ჴელისაგან ჩემისა? </td>
	</tr>
	<tr>
		<td valign="top">21</td>
		<td valign="top">დუმდა ხალხი და პასუხს არ აძლევდა, რადგან მეფისგან 
		ჰქონდათ ნაბრძანები, არ გაეცათ პასუხი. </td>
		<td valign="top">21</td>
		<td valign="top">და დადუმნეს და არა ვინ მიუგო მას სიტყვა ბრძანებისათჳს 
		მეფისა არას მიგებად მისსა. </td>
	</tr>
	<tr>
		<td valign="top">22</td>
		<td valign="top">მივიდნენ ელიაკიმ ხილკიაჰუს ძე, სასახლის მოურავი, შებნა 
		მწერალი და იოახ ასაფის ძე, მემატიანე, ხიზკიაჰუსთან შემოხეული სამოსელით 
		და მოახსენეს რაბშაკეს სიტყვები. </td>
		<td valign="top">22</td>
		<td valign="top">და შევიდა ელიაკიმ ქელკიასი, განმგე, და სომნა მწიგნობარი 
		ძალისა და იოახ ასაფისი, მოსაჴსენებელთმწერალი, მომბძარველნი სამოსელთანი, 
		ეზეკიას მიმართ და მიუთხრნეს მას სიტყუანი რაფსაკისნი. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>