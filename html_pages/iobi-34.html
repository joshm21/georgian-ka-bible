<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იობი (თავი 34)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იობი</h1>
<h2>თავი ოცდამეთოთხმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
კვლავ მიუგო ელიჰუმ და უთხრა: </p>
		</td>
		<td width="2%" valign="top">1</td>
		<td width="48%" valign="top">
<p>მიუგო ელიუს და ჰრქუა: </p>
		</td>
	</tr>
	<tr>
		<td valign="top">2</td>
		<td valign="top">ისმინეთ, ბრძენებო, ჩემი სიტყვები! ყური მომაპყარით, 
		გაგებულნო! </td>
		<td valign="top">2</td>
		<td valign="top">ისმინეთ ჩემი ბრძენთა, რომელნი მეცნიერნი ხართ. </td>
	</tr>
	<tr>
		<td valign="top">3</td>
		<td valign="top">რადგან ყური გამოსცდის სიტყვებს და სასა გემოს უგებს 
		საჭმელს: </td>
		<td valign="top">3</td>
		<td valign="top">ყურად-იღეთ, რამეთუ სასმენელმან სიტყუანი განიკითხნის, და 
		სასამან გემოჲ იხილის ჭამადთაჲ. </td>
	</tr>
	<tr>
		<td valign="top">4</td>
		<td valign="top">ავირჩიოთ, რაც სამართლიანია და ვიცოდეთ ჩვენს შორის, რა 
		არის უკეთესი. </td>
		<td valign="top">4</td>
		<td valign="top">საშჯელი გამოვიძიოთ თავისა თჳსისა, და ვცნათ შორის 
		ურთიერთას, რაჲ-იგი კეთილ, </td>
	</tr>
	<tr>
		<td valign="top">5</td>
		<td valign="top">კი თქვა იობმა, მართალი ვარო და ღმერთმა წამართვაო 
		სამართალი; </td>
		<td valign="top">5</td>
		<td valign="top">რამეთუ თქუა იობ, ვითარმედ: მართალ ვარო. უფალმან 
		თანაწარმხადა მე სამართალი ჩემი, </td>
	</tr>
	<tr>
		<td valign="top">6</td>
		<td valign="top">მართალი გავმტყუნდი, უდანაშაულოდ მჭირსო ეს წყლული.</td>
		<td valign="top">6</td>
		<td valign="top">ეცრუვა სასწაულსა ჩემსა, რომლითა გამწონნა ისარნი ჩემნი 
		თჳნიერ ცოდვისა. </td>
	</tr>
	<tr>
		<td valign="top">7</td>
		<td valign="top">თუ არის ვინმე იობის მსგავსი, წყალივით რომ სვამდეს 
		გმობას? </td>
		<td valign="top">7</td>
		<td valign="top">ვინ არს კაცი, ვითარ იობ, რომელი სუამს შეურაცხებასა 
		ვითარცა წყალსა? </td>
	</tr>
	<tr>
		<td valign="top">8</td>
		<td valign="top">ავისმქნელებთან შეთქმულებას ესწრაფოდეს, რომ ბოროტეულ 
		ხალხთან იაროს? </td>
		<td valign="top">8</td>
		<td valign="top">არა რაჲ უცოდავს, არცა უღმრთოობაჲ რაჲ უქმნიეს, არცა 
		გზასა ზიარებულ არს მოქმედთა თანა უსჯულოებისათა და მისრულ უღმრთოთა თანა? </td>
	</tr>
	<tr>
		<td valign="top">9</td>
		<td valign="top">რადგან ამბობს: რას არგებს კაცს ღვთისმოსავობაო? </td>
		<td valign="top">9</td>
		<td valign="top">ნუ იტყჳ, ვითარმედ: არა იყოს მოხედვაჲ კაცისაჲ და 
		მოხედვაჲ მათი უფლისა მიმართ. </td>
	</tr>
	<tr>
		<td valign="top">10</td>
		<td valign="top">ამიტომ მისმინეთ, გულისხმიერნო! შორს იყოს ღმერთი 
		ბოროტებისგან და ყოვლადძლიერი უსამართლობისგან! </td>
		<td valign="top">10</td>
		<td valign="top">ამისთჳს გულითა სიბრძნის-მყოფელთა, გულითა ისმინეთ ჩემი. 
		ნუ იყოფინ ჩუენდა წინაშე უფლისა უღმრთო-ყოფაჲ და წინაშე ყოვლისა 
		მპყრობელისა ქცევაჲ სამართლისაჲ, </td>
	</tr>
	<tr>
		<td valign="top">11</td>
		<td valign="top">რადგან საქმისამებრ მიუზღავს ადამიანს და მისი 
		საქციელისამებრ შეამთხვევს კაცს. </td>
		<td valign="top">11</td>
		<td valign="top">არამედ მიაგენ კაცსა, ვითარცა იქმს კაცად-კაცადი მათი და 
		ალაგთა ზედა, კაცისათა პოვოს იგი. </td>
	</tr>
	<tr>
		<td valign="top">12</td>
		<td valign="top">ჭეშმარიტად, არ ბოროტობს ღმერთი და არ ამრუდებს სამართალს 
		ყოვლადძლიერი! </td>
		<td valign="top">12</td>
		<td valign="top">ანუ ჰგონებ უფალსა უჯეროჲს-მოქმედ? ანუ ყოვლისა 
		მპყრობელმან განდრიკოს სასჯელი? </td>
	</tr>
	<tr>
		<td valign="top">13</td>
		<td valign="top">ვინ ჩააბარა მას მიწა და ვინ მიანდო მას მთელი სამყარო? </td>
		<td valign="top">13</td>
		<td valign="top">რომელმან შექმნა ქუეყანაჲ. ვინ არს, რომელმან შექმნა ცასა 
		ქუეშე და ყოველი, რაჲ არს მას შინა? </td>
	</tr>
	<tr>
		<td valign="top">14</td>
		<td valign="top">თუ თავისკენ მიაბრუნა თავისი სული და უკანვე წაიღო თავისი 
		სუნთქვა, </td>
		<td valign="top">14</td>
		<td valign="top">უკუეთუ უნდეს შეპყრობად. და სულისა მის თანა დაყენებად, </td>
	</tr>
	<tr>
		<td valign="top">15</td>
		<td valign="top">ერთიანად გაწყდება ყოველი ხორციელი და მიწად მიიქცევა 
		ადამიანი; </td>
		<td valign="top">15</td>
		<td valign="top">
<p>აღესრულოს ყოველი ჴორციელი ერთბამად და ყოველი კაცი მიწად მიიქცეს, ვინაცა 
დაებადა. </p>
		</td>
	</tr>
	<tr>
		<td valign="top">16</td>
		<td valign="top">
<p>
თუ გაგება გაქვს, მოისმინე ეს, ყური უგდე ჩემს სიტყვებს: </p>
		</td>
		<td valign="top">16</td>
		<td valign="top">უკუეთუ არა ისწავებ, ისმინე ესე და ყურად-იღე ჴმაჲ 
		სიტყუათა ჩემთა, </td>
	</tr>
	<tr>
		<td valign="top">17</td>
		<td valign="top">იხელმწიფებს განა სამართლის მოძულე? ბრალს დასდებ განა 
		მართალს, ძალმოსილს? </td>
		<td valign="top">17</td>
		<td valign="top">უკუეთუ შენ მოძულე უსჯულოჲსაჲ და მომსრველი უკეთურებისაჲ, 
		საუკუნო არს მართალი. უღმრთო არს, </td>
	</tr>
	<tr>
		<td valign="top">18</td>
		<td valign="top">ვინც ეუბნება მეფეს: არამზადავ! და დიდებულებს: 
		ბოროტეულო! </td>
		<td valign="top">18</td>
		<td valign="top">რომელმან ჰრქუას მეფესა: უსჯულოსა იქმ, უღმრთო არიან, 
		რომელთა მთავართა პირისათჳს არა შეიკდიმონ, </td>
	</tr>
	<tr>
		<td valign="top">19</td>
		<td valign="top">ვინც მთავრებს არ მიჰკერძავს და ვინც არ განარჩევს 
		მდიდარს და ღარიბს, რადგან ყველანი მისი ხელით არიან შექმნილნი. </td>
		<td valign="top">19</td>
		<td valign="top">და პატიოსანთა, არცა იცის პატივის-პყრობაჲ დიდთაჲ და 
		თუალთ-ღებაჲ პირთა მათთაჲ. </td>
	</tr>
	<tr>
		<td valign="top">20</td>
		<td valign="top">წამში იხოცებიან, შუაღამისას შებარბაცდება კაცი და 
		იღუპება; ძლიერი წარიტაცებს მას არა კაცის ხელით; </td>
		<td valign="top">20</td>
		<td valign="top">ცუდი და ამაოჲ შეემთხჳოს მათ. ღაღადებაჲ იგი და 
		მორცხჳნებაჲ კაცისაჲ, რამეთუ უსჯულოდ გარდააქცევდეს უძლურთა, </td>
	</tr>
	<tr>
		<td valign="top">21</td>
		<td valign="top">რადგან მისი თვალი კაცის გზებს დაჰყურებს და ხედავს მის 
		ყოველ ნაბიჯს; </td>
		<td valign="top">21</td>
		<td valign="top">რამეთუ იგი თავადი არს, რომელი ხედავს საქმესა კაცთასა, 
		და არა დაავიწყდა მას, რასა-იგი იქმან. </td>
	</tr>
	<tr>
		<td valign="top">22</td>
		<td valign="top">ვერც ბნელში, ვერც შავეთში ვერ დაიმალება ბოროტმოქმედი; </td>
		<td valign="top">22</td>
		<td valign="top">არცა იყოს ადგილი დაფარვად მოქმედთა უსჯულოებისათა, </td>
	</tr>
	<tr>
		<td valign="top">23</td>
		<td valign="top">რადგან კაცისთვის არ დაუწესებია ჟამი ღმერთთან მისასვლელ 
		სამსჯავროზე. </td>
		<td valign="top">23</td>
		<td valign="top">რამეთუ არღარა განმამაკაცნეს, რამეთუ უფალი ყოველსა 
		ხედავს, </td>
	</tr>
	<tr>
		<td valign="top">24</td>
		<td valign="top">ის მუსრავს ძლიერებს განუკითხავად და სხვებს წამოსწევს 
		მათ ადგილზე. </td>
		<td valign="top">24</td>
		<td valign="top">რომელი წარეწევის გამოუკულეველთა დიდებულთა და 
		საკჳრველთა, რომელთა არა არს რიცხჳ, </td>
	</tr>
	<tr>
		<td valign="top">25</td>
		<td valign="top">რადგან მან უწყის მათი ნამოქმედარი, ღამით დაამხობს მათ 
		და შეიმუსრებიან, </td>
		<td valign="top">25</td>
		<td valign="top">რომელმან იცნის საქმენი მათნი და გარდააქციოს ღამე, და 
		დაამდაბლნეს. </td>
	</tr>
	<tr>
		<td valign="top">26</td>
		<td valign="top">როგორც ბოროტეულთ შემოჰკრავს ყველას დასანახად; </td>
		<td valign="top">26</td>
		<td valign="top">დაშრიტნა უღმრთონი, და სახილველ წინაშე მტერთა მათთა 
		იქმნნეს. </td>
	</tr>
	<tr>
		<td valign="top">27</td>
		<td valign="top">რადგან ზურგი შეაქციეს მას და არ შეიმეცნეს მისი გზები; </td>
		<td valign="top">27</td>
		<td valign="top">რამეთუ გარდაჰჴდეს სჯულისაგან ღმრთისა, და სამართალნი 
		მისნი ვერ იცნნეს ყოფად. </td>
	</tr>
	<tr>
		<td valign="top">28</td>
		<td valign="top">რადგან მის ყურამდე მიიტანეს ბედშავთა კვნესა და 
		დაჩაგრულთა კვნესა ესმის მას. </td>
		<td valign="top">28</td>
		<td valign="top">და მოაწია მათ ზედა ღაღადებაჲ გლახაკთა, და ჴმაჲ 
		დავრდომილთა ისმინოს. </td>
	</tr>
	<tr>
		<td valign="top">29</td>
		<td valign="top">როცა დუმს ის, ვინ არის მისი მბრალმდებელი? როცა იფარავს 
		სახეს, ვინ არის მისი მხილველი? ხალხი იქნება თუ ერთი კაცი? </td>
		<td valign="top">29</td>
		<td valign="top">
<p>და მან თავადმან დუმილი მოსცეს, და ვინმე დასაჯოს? დაიფაროს პირი, და ვინმე 
იხილოს იგი? და თესლთათჳს და კაცისათჳს ერთბამად. </p>
		</td>
	</tr>
	<tr>
		<td valign="top">30</td>
		<td valign="top">რომ არ იხელმწიფოს უღვთომ, რომ მახე არ დაუგოს ხალხს. </td>
		<td valign="top">30</td>
		<td valign="top">მეუფებს კაცი ორგული სიძნელისაგან ერისა, </td>
	</tr>
	<tr>
		<td valign="top">31</td>
		<td valign="top">
<p>
რადგან ღმერთს უნდა ეუბნებოდეს კაცი: დავაშავე, აღარ შევცოდავო. </p>
		</td>
		<td valign="top">31</td>
		<td valign="top">რამეთუ რომელმა ჰრქუას ძლიერსა: მოვიღე და არა ვიჴუთე 
		თჳნიერ თავისა ჩემისა. </td>
	</tr>
	<tr>
		<td valign="top">32</td>
		<td valign="top">შენ მასწავლე, რასაც მე ვერ ვხედავ: თუ ცოდვა მაქვს 
		ჩადენილი, აღარ ჩავიდენო. </td>
		<td valign="top">32</td>
		<td valign="top">ვიხილო, ხოლო შენ მიჩუენე მე, უკუეთუ სიცრუე რაჲმე ვქმენ, 
		არღარა შევსძინო. </td>
	</tr>
	<tr>
		<td valign="top">33</td>
		<td valign="top">შენგნით მიუზღავს ის სამართალს? როგორც შენ დაგიგმია, 
		როგორც შენ აგირჩევია და არა როგორც მე? ილაპარაკე, რაც იცი!</td>
		<td valign="top">33</td>
		<td valign="top">ნუ შენგან მოიზღოს იგი? რამეთუ განიშორე და შენ 
		მო-ვე-ელი, და არა მე და, რაჲ-იგი სცან, იტყოდე. </td>
	</tr>
	<tr>
		<td valign="top">34</td>
		<td valign="top">გაგებული ხალხი ჩემსავით იფიქრებს და ბრძენი კაცები 
		დამეთანხმებიან. </td>
		<td valign="top">34</td>
		<td valign="top">ამისთჳს გონიერთა გულითა თქჳან ესე, ხოლო კაცმან ბრძენმან 
		ისმინა სიტყუაჲ ჩემი. </td>
	</tr>
	<tr>
		<td valign="top">35</td>
		<td valign="top">იობი უგუნურად ლაპარაკობს და სიბრძნე აკლია მის სიტყვებს. </td>
		<td valign="top">35</td>
		<td valign="top">ხოლო იობ არა გულისჴმის-ყოფით იტყოდა და სიტყუანი მისნი 
		არა მეცნიერებით იყვნეს. </td>
	</tr>
	<tr>
		<td valign="top">36</td>
		<td valign="top">ოჰ, ერთი გამოიცდებოდეს იობი საბოლოოდ, უკეთურთა მსგავსად 
		რომ პასუხობს!</td>
		<td valign="top">36</td>
		<td valign="top">არა აგრე, არამედ ისწავე, იობ. ნუღარა ჰყოფ 
		სიტყჳს-გებასა, ვითარცა უგნურნი, </td>
	</tr>
	<tr>
		<td valign="top">37</td>
		<td valign="top">რადგან თავის ცოდვას ახალი დანაშაული მიუსართა: ხელი ხელს 
		შემოჰკრა ჩვენს შორის და გაამრავლა სიტყვები ღვთის წინააღმდეგ. </td>
		<td valign="top">37</td>
		<td valign="top">რათა არა შევძინოთ ცოდვასა ჩუენსა ზედა ცოდვაჲ. და 
		უსჯულოებად შემერაცხოს ჩუენ ფრიად, რაჲ ვიტყოდით ჩუენ წინაშე ღმრთისა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>