<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 31)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი ოცდამეთერთმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">	<tr>
		<td width="2%" valign="top">1</td>
		<td width="48%" valign="top">გაიგო იაკობმა ლაბანის ძეთა ნათქვამი, რომ 
		ამბობდნენ, ყველაფერი წაართვა იაკობმა მამაჩვენს, მამაჩვენისეული ქონებით 
		გამდიდრდაო. </td>
		<td width="2%" valign="top">1</td>
		<td width="48%" valign="top">და ესმა იაკობს სიტყუაჲ ძეთა ლაბანისთა, 
		ვითარ-იგი ეტყოდეს: მიგვიღო იაკობ ყოველივე მამისა ჩუენისა და მამისა 
		ჩუენისათა მოიგო ყოველი ესე დიდებაჲ. </td>
	</tr>
	<tr>
		<td valign="top">2</td>
		<td valign="top">სახეზე შეატყო იაკობმა ლაბანს, რომ იგი ისეთი აღარაა მის 
		მიმართ, როგორც ადრე იყო. </td>
		<td valign="top">2</td>
		<td valign="top">და იხილა იაკობ პირი ლაბანისი და არა იყო მისა მიმართ, 
		ვითარ-იგი გუშინდელსა და ძოღანდელსა დღესა. </td>
	</tr>
	<tr>
		<td valign="top">3</td>
		<td valign="top">უთხრა უფალმა იაკობს: დაუბრუნდი შენი მამა-პაპის 
		ქვეყანას, შენს სამშობლოს, და მეც შენთან ვიქნები. </td>
		<td valign="top">3</td>
		<td valign="top">და ჰრქუა უფალმან იაკობს: მიიქეც ქუეყანად მამისა შენისა 
		და ქუეყანად ნათესავისა შენისა და ვიყო მე შენ თანა. </td>
	</tr>
	<tr>
		<td valign="top">4</td>
		<td valign="top">გაგზავნა კაცი იაკობმა და მოუხმო რახელსა და ლეას ველად, 
		ფარასთან. </td>
		<td valign="top">4</td>
		<td valign="top">მიავლინა იაკობ და მოუწოდა ლიას და რაქელს ველად, 
		სადა-იგი იყო სამწყსოჲ. </td>
	</tr>
	<tr>
		<td valign="top">5</td>
		<td valign="top">უთხრა მათ: სახეზე შევატყვე მამათქვენს, რომ იგი ისეთი 
		აღარაა ჩემს მიმართ, როგორიც ადრე იყო. მაგრამ მამაჩემის ღმერთი თან 
		მახლავს მე. </td>
		<td valign="top">5</td>
		<td valign="top">და ჰრქუა მათ: ვხედავ მე პირსა მამისა თქუენისა, რამეთუ 
		არა არს ჩემდა მომართ, ვითარ-იგი გუშინ და ძოღან. და ღმერთი მამისა ჩემისა 
		იყოს ჩემ თანა. </td>
	</tr>
	<tr>
		<td valign="top">6</td>
		<td valign="top">თქვენ იცით, რომ ძალ-ღონე არ დამიშურებია მამათქვენის 
		სამსახურისთვის. </td>
		<td valign="top">6</td>
		<td valign="top">თქუენ თჳთ იცით, რამეთუ ყოვლითა ძალითა ჩემითა ვჰმონე 
		მამასა თქუენსა. </td>
	</tr>
	<tr>
		<td valign="top">7</td>
		<td valign="top">მამათქვენმა კი მომატყუა და ათგზის შემიცვალა გასამრჯელო, 
		მაგრამ არ დაანება ღმერთმა, ებოროტნა ჩემთვის. </td>
		<td valign="top">7</td>
		<td valign="top">ხოლო მამამან თქუენმან დამაკლო და ცვალა სასყიდელი ჩემი 
		ათისა ტარიგისაჲ და არა უტევა მას ღმერთმან ბოროტის-ყოფად ჩემდა. </td>
	</tr>
	<tr>
		<td valign="top">8</td>
		<td valign="top">როცა იტყოდა, დაწინწკლულები იყოსო შენი გასამრჯელო, 
		ხატულებს იგებდა მთელი ფარა. </td>
		<td valign="top">8</td>
		<td valign="top">უკუეთუ თქუას: ვითარმედ ჭრელი იგი იყავნ შენდა 
		სასყიდელად, შობდენ ყოველნივე ცხოვარნი ჭრელსა. და უკუეთუ ესრეთ თქუას: 
		იყვნედ სპეტაკნი სასყიდელად შენდა, შობდენ ყოველნივე ცხოვარნი სპეტაკსა. </td>
	</tr>
	<tr>
		<td valign="top">9</td>
		<td valign="top">წაართვა ღმერთმა საქონელი მამათქვენს და მე მომცა. </td>
		<td valign="top">9</td>
		<td valign="top">და მოუღო ღმერთმან ყოველივე იგი საცხოვარი მამისა 
		თქუენისა და მომცა მე. </td>
	</tr>
	<tr>
		<td valign="top">10</td>
		<td valign="top">ფარის ახურების დრო იყო. ავახილე თვალი სიზმარში და 
		ვხედავ, აჰა, ვაცები ფარას რომ ახტებიან, სულ ხატულები, დაწინწკლულები და 
		ჭრელები არიან. </td>
		<td valign="top">10</td>
		<td valign="top">და იყო, რაჟამს მაკდებოდეს ცხოვარნი და მუცლად-იღებდეს, 
		ვიხილე თუალითა ჩემითა ძილსა შინა: და აჰა, ვაცები და ვერძები აღვიდოდა 
		ცხოვართა და თხათა სპეტაკი და ჭრელი და ნაცრისფერად სხურებული. </td>
	</tr>
	<tr>
		<td valign="top">11</td>
		<td valign="top">მითხრა ღვთის ანგელოზმა სიზმარში: იაკობ! მივუგე: აქა 
		ვარ. </td>
		<td valign="top">11</td>
		<td valign="top">და მრქუა მე ანგელოზმან უფლისამან ძილსა შინა: იაკობ, 
		იაკობ. მე ვარქუ ვითარმედ: რაჲ არს? და თქუა: </td>
	</tr>
	<tr>
		<td valign="top">12</td>
		<td valign="top">მითხრა: აახილე თვალი და შეხედე, ყველა ვაცი, ფარას რომ 
		ახტება, ხატულაა, დაწინწკლულია და ჭრელია. რადგან ყველაფერს ვხედავ, რასაც 
		ლაბანი გიკეთებს. </td>
		<td valign="top">12</td>
		<td valign="top">აღიხილენ თუალნი შენნი და იხილენ ვაცები ესე და ვერძები, 
		აღმავალი ცხოვართა და თხათა სპეტაკთა და ჭრელთა და ნაცრისფერად სხურებულთა, 
		რამეთუ მე ვიხილე, რასა-იგი ლაბან გიყოფს შენ. </td>
	</tr>
	<tr>
		<td valign="top">13</td>
		<td valign="top">მე ვარ ღმერთი ბეთელისა, სადაც შენ ზეთი სცხე სვეტს, 
		სადაც აღთქმა მომეცი. ახლა კი, ადექი და გადი ამ ქვეყნიდან, დაუბრუნდი შენს 
		სამშობლო ქვეყანას.</td>
		<td valign="top">13</td>
		<td valign="top">მე ვარ ღმერთი შენი, რომელი გეჩუენე შენ ადგილსა 
		ღმრთისასა, სადა-იგი სცხე ჩემდა ძეგლსა და აღმითქუ მე აღთქუმაჲ. აწ აღდეგ 
		და განვედ ამიერ ქუეყანით და მივედ შენ ქუეყანასა შობისა შენისასა და ვიყო 
		მე შენ თანა. </td>
	</tr>
	<tr>
		<td valign="top">14</td>
		<td valign="top">მიუგეს რახელმა და ლეამ და უთხრეს: კიდევ გვიძევს რაიმე 
		წილი და სამკვიდრო მამაჩვენის სახლში? </td>
		<td valign="top">14</td>
		<td valign="top">მიუგეს ლია და რაქელ და ჰრქუეს მას: ნუუკუე ამიერითგან 
		არს ნაწილ და სამკჳდრებელ სახისა შინა მამისა შენისასა? </td>
	</tr>
	<tr>
		<td valign="top">15</td>
		<td valign="top">განა უკვე უცხოები არა ვართ მისთვის? ხომ გაგვყიდა და 
		ჩვენი ვერცხლიც შეჭამა? </td>
		<td valign="top">15</td>
		<td valign="top">ანუ არა, ვითარცა უცხონი შერაცხილ ვართ მის წინაშე, 
		რამეთუ განმყიდნა ჩვენ და შეჭამა შეჭმით ვეცხლი ჩუენი. </td>
	</tr>
	<tr>
		<td valign="top">16</td>
		<td valign="top">ამიტომაც მთელი ქონება, ღმერთმა რომ წაართვა მამაჩვენს, 
		ჩვენი და ჩვენი შვილებისაა. ახლა კი ისე მოიქეცი, როგორც ღმერთს უბრძანებია 
		შენთვის. </td>
		<td valign="top">16</td>
		<td valign="top">ყოველივე სიმდიდრე და დიდებაჲ, რომელი მოუღო ღმერთმან 
		მამისაგან ჩუენისა, ჩუენდა იყოს და შჳლთა ჩუენთა. აწ რაჲ-იგი გრქუა შენ 
		ღმერთმან შენმან, ეგრეცა ყავ: </td>
	</tr>
	<tr>
		<td valign="top">17</td>
		<td valign="top">ადგა იაკობი და შესხა თავისი შვილები და ცოლები 
		აქლემებზე. </td>
		<td valign="top">17</td>
		<td valign="top">აღდგა იაკობ და წარიყვანნა ცოლნი თჳსნი და ყრმანი და 
		აღსხნა იგინი აქლემებსა. </td>
	</tr>
	<tr>
		<td valign="top">18</td>
		<td valign="top">წაასხა მთელი თავისი საქონელი, მთელი თავისი მონაგები, 
		თავისი საკუთარი საქონელი, ფადან-არამში რომ მოიგო, რათა მისულიყო ისაკთან, 
		თავის მამასთან ქანაანის ქვეყანაში. </td>
		<td valign="top">18</td>
		<td valign="top">და წარიღო ყოველივე მონაგები მისი და ყოველი ჭურჭელი 
		მისი, რომელ მოიგო შუამდინარეს და ყოველივე, რაჲცა იყო მისი. და წარმემართა 
		მისლვად ისაკისასა, მამისა თჳსისა, ქუეყანად ქანანისა. </td>
	</tr>
	<tr>
		<td valign="top">19</td>
		<td valign="top">ლაბანი ცხვრის გასაპარსად იყო წასული და რახელმა მოიპარა 
		კერპები, მამამისს რომ ჰქონდა. </td>
		<td valign="top">19</td>
		<td valign="top">ხოლო ლაბან მივიდოდა რისვად ცხოვართა თჳსთა. და მოიპარნა 
		რაქელ კერპნი მამისა თჳსისანი. </td>
	</tr>
	<tr>
		<td valign="top">20</td>
		<td valign="top">იაკობმა გული მოჰპარა ლაბან არამელს, არ გაუმხილა, რომ 
		გარბოდა მისგან. </td>
		<td valign="top">20</td>
		<td valign="top">და დაუმალა იაკობ ლაბანს ასურსა და არა უთხრა, რამეთუ 
		წარივლტის. </td>
	</tr>
	<tr>
		<td valign="top">21</td>
		<td valign="top">გაიქცა და ყველაფერი თან წაიღო, რაც კი გააჩნდა; ადგა და 
		გავიდა მდინარის გაღმა და გალაადის მთისკენ ქნა პირი. </td>
		<td valign="top">21</td>
		<td valign="top">და წარივლტოდა იგი და ყოველივე მისი. და წიაღჴდა 
		მდინარესა და მიმართა მთასა მას გალადისასა. </td>
	</tr>
	<tr>
		<td valign="top">22</td>
		<td valign="top">მესამე დღეს შეიტყო ლაბანმა იაკობის გაპარვა. </td>
		<td valign="top">22</td>
		<td valign="top">უთხრეს ლაბანს ასურსა დღესა მესამესა. ვითარმედ წიაღჴდა 
		იაკობ. </td>
	</tr>
	<tr>
		<td valign="top">23</td>
		<td valign="top">იახლა სახლიკაცები და სდია შვიდი დღის სავალზე, ვიდრე 
		გალაადის მთასთან არ დაეწია. </td>
		<td valign="top">23</td>
		<td valign="top">და წარიყუანნა მის თანა ყოველნი ძენი მისნი, ლაბან 
		დევნა-უყო იაკობს გზასა შჳდისა დღისასა და ეწია მას მთასა გალადისასა. </td>
	</tr>
	<tr>
		<td valign="top">24</td>
		<td valign="top">გამოეცხადა ღმერთი ლაბან არამელს სიზმარში ღამით და 
		უთხრა: ფრთხილად იყავი, არც კარგი უთხრა იაკობს, არც ავი. </td>
		<td valign="top">24</td>
		<td valign="top">ხოლო მოვიდა ღმერთი ლაბანისა ჩუენებად ღამე და ჰრქუა მას: 
		ეკრძალე, ნუუკუე ეტყოდე იაკობს ფიცხელად და ეწია ლაბან იაკობს. </td>
	</tr>
	<tr>
		<td valign="top">25</td>
		<td valign="top">მიეწია ლაბანი იაკობს, როცა იაკობი კარავს შლიდა მთაზე. 
		ლაბანმაც გალაადის მთაზე დასცა კარავი თავის სახლიკაცებთან ერთად. </td>
		<td valign="top">25</td>
		<td valign="top">ხოლო იაკობს აღედგა კარავი მთასა მას ზედა, და ლაბან 
		დაადგინა ძმანი თჳსნი მთასა მას ზედა გალაადისა. </td>
	</tr>
	<tr>
		<td valign="top">26</td>
		<td valign="top">უთხრა ლაბანმა იაკობს: ეს რა ჰქენი? მომატყუ; და წაასხი 
		ჩემი ასულები, თითქოს მახვილით ნაშოვარი ტყვეები ყოფილიყვნენ. </td>
		<td valign="top">26</td>
		<td valign="top">და ჰრქუა ლაბან იაკობს: რაჲ ესე მიყავ? რაჲსა იდუმალ 
		წარმოივლტოდე? დამპარენ-ცა და წარმოიყუანენ ასულნი ჩემნი, ვითარცა ტყუენი 
		მახჳლითა. </td>
	</tr>
	<tr>
		<td valign="top">27</td>
		<td valign="top">უჩუმრად რატომ გაიპარე, რატომ მიმუხთლე და არ გამიმხილე? 
		ლხინითა და სიმღერით, დოლისა და ქნარის ხმაზე გაგისტუმრებდი. </td>
		<td valign="top">27</td>
		<td valign="top">და თუმცა მითხრა მე, წარმო-მცა-გგზავნე შენ სახიობითა, 
		ბობღნითა და ქნარითა. </td>
	</tr>
	<tr>
		<td valign="top">28</td>
		<td valign="top">არ დამაცადე, ჩემი ვაჟები და ასულები გადამეკოცნა; 
		უგუნურად მოიქეცი. </td>
		<td valign="top">28</td>
		<td valign="top">არა ვღირდია ამბორის-ყოფად ყრმათა ჩემთა და ასულთა ჩემთა? 
		ხოლო აწ უგუნურად ჰყავ. </td>
	</tr>
	<tr>
		<td valign="top">29</td>
		<td valign="top">გიბოროტებდი, მაგრამ თქვენი მამა-პაპის ღმერთმა მითხრა 
		წუხელ სიზმარში: თავი შეიკავე, ნურც კარგს ეტყვი იაკობს, ნურც ავსო. </td>
		<td valign="top">29</td>
		<td valign="top">და აწცა შემძლებელ არს ჴელი ჩემი ბოროტის-ყოფად შენდა. 
		არამედ ღმერთმან მამისა შენისამან მრქუა მე გუშინ: ეკრძალე თავსა შენსა, 
		ნუუკუე ეტყოდი იაკობს ბოროტსა. </td>
	</tr>
	<tr>
		<td valign="top">30</td>
		<td valign="top">ახლა, წასვლით კი მიდიხარ, რაკი მოგნატრებია მამაშენის 
		სახლი, მაგრამ ღმერთები რაღად მომპარე? </td>
		<td valign="top">30</td>
		<td valign="top">და აწ წარმოსრულ ხარ, გულის თქუმით გულმან გითქუა 
		წარსლვად სახედ მამისა შენისა. გარნა რაჲსათჳს წარმოიპარენ ღმერთნი ჩემნი? </td>
	</tr>
	<tr>
		<td valign="top">31</td>
		<td valign="top">მიუგო იაკობმა და უთხრა ლაბანს: შემეშინდა, ვიფიქრე 
		წამართმევდი შენს ასულებს. </td>
		<td valign="top">31</td>
		<td valign="top">მიუგო იაკობ და ჰრქუა ლაბანს: რამეთუ შემეშინა და ვთქუ: 
		ნუუკუე მიმიხუნე ასულნი შენნი და ყოველივე ჩემი. </td>
	</tr>
	<tr>
		<td valign="top">32</td>
		<td valign="top">ვისაც შენს ღმერთებს უპოვი, ცოცხალი არ გადარჩება! ჩვენი 
		სახლიკაცების თვალწინ დაადევი ხელი ყველაფერს, რაც შენია, და წაიღე. არ 
		იცოდა იაკობმა რომ რახელს ჰქონდა მოპარული კერპები. </td>
		<td valign="top">32</td>
		<td valign="top">მიუგო იაკობ და ჰრქუა: რომლისა თანა ჰპოვნე ღმერთნი 
		შენნი, არა ცხონდეს წინაშე ძმათა ჩემთა აწ უკუე იცან ყოველი, რაჲ არს შენი 
		ჩემ თანა, და მიიღე. და ვერარაჲ იცნა მის თანა არცა ერთი რაჲ. არა იცოდა 
		იაკობ, რამეთუ რაქელ, ცოლმან მისმან, წარმოიპარნა იგინი. </td>
	</tr>
	<tr>
		<td valign="top">33</td>
		<td valign="top">შევიდა ლაბანი იაკობის კარავში, ლეას კარავში ორი მხევლის 
		კარავში, მაგრამ ვერაფერი იპოვნა. გამოვიდა ლეას კარვიდან და რახელის 
		კარავში შევიდა.</td>
		<td valign="top">33</td>
		<td valign="top">შევიდა ლაბან და აღიხილა სახლი ლიასი და არა პოვა, 
		გამოვიდა სახლისაგან ლიაჲსა და აღიხილა სახლი იაკობისი და არა პოვა, და 
		სახლები ორთავე მჴევალთა და არა პოვა. და შევიდა სახლსა რაქელისსა. </td>
	</tr>
	<tr>
		<td valign="top">34</td>
		<td valign="top">აიღო რახელმა კერპები და აქლემის უნაგირქვეშ ამოსდო, 
		თავადაც ზედ დაჯდა. მოჩხრიკა ლაბანმა მთელი კარავი, მაგრამ ვერაფერი 
		იპოვნა. </td>
		<td valign="top">34</td>
		<td valign="top">ხოლო რაქელ მოიხუნა კერპნი იგი და ქუე შესხნა იგინი 
		პალანთა აქლემისათა და დაჯდა მათ ზედა. </td>
	</tr>
	<tr>
		<td valign="top">35</td>
		<td valign="top">უთხრა რახელმა მამას: ნუ გამირისხდება ჩემი ბატონი, რომ 
		ვერ წამოვდგები შენს წინაშე, რადგან დედათა წესი მჭირს. ეძება და ვერ 
		იპოვნა ლაბანმა კერპები. </td>
		<td valign="top">35</td>
		<td valign="top">და ჰრქუა მამასა თჳსსა: ნუ მძიმე-გიჩნ, უფალო, ვერ 
		ძალ-მიც აღდგომად შენ წინაშე, რამეთუ ჩუეულებათა დედათასა ვარ მე. აღიხილა 
		ლაბან ყოველივე სახლნი და არა პოვა კერპნი იგი. </td>
	</tr>
	<tr>
		<td valign="top">36</td>
		<td valign="top">განრისხდა იაკობი და წაეკიდა ლაბანს. უთხრა იაკობმა 
		ლაბანს: რა დავაშავე, რა შევცოდე, რომ დამდევნებიხარ? </td>
		<td valign="top">36</td>
		<td valign="top">განრისხნა იაკობ და ჰლალვიდა ლაბანს. და ჰრქუა: რაჲ არს 
		ბრალი ჩემი და შეცოდებაჲ ჩემი. რამეთუ მდევნი? </td>
	</tr>
	<tr>
		<td valign="top">37</td>
		<td valign="top">ხომ გაჩხრიკე მთელი ჩემი ჭურჭელი, რა ნახე მათში შენი 
		სახლიდან წამოღებული? გადმოალაგე აქ შენი და ჩემი სახლიკაცების თვალწინ და 
		მათ გაგვსაჯონ ჩვენ ორნი. </td>
		<td valign="top">37</td>
		<td valign="top">და აღიხილე ყოველი ჭურჭელი სახლისა ჩემისა? რაჲ ჰპოვე 
		ყოვლისაგან ჭურჭლისა სახლსა შენისასა? დადევ აქა წინაშე ყოველთა ძმათა 
		შენთა და ჩემთა და გუამხილონ საშუალ ორთავე. </td>
	</tr>
	<tr>
		<td valign="top">38</td>
		<td valign="top">აჰა, ოცი წელიწადი ვარ შენთან და შენს ცხვრებსა და თხებს 
		მკვდრად არასოდეს მოუგიათ, არც შენი ფარის ვერძები შემიჭამია. </td>
		<td valign="top">38</td>
		<td valign="top">ესე ოცი წელ არს, ვინათგან ვარ მე შენ თანა. ცხოვარნი 
		შენნი და თხანი შენნი არა უშვილო იქმნნეს, ვერძნი ცხოვართა შენთანი არა 
		შევჭამენ. </td>
	</tr>
	<tr>
		<td valign="top">39</td>
		<td valign="top">ნამხეცავი პირუტყვი შენთან არ მომიტანია, მე ვზარალობდი; 
		მე მაზღვევინებდი დღისით ნაქურდალს და ღამით ნაქურდალს. </td>
		<td valign="top">39</td>
		<td valign="top">ნამჴეცავი არა სადა მოგართვი შენ; მე ვზღევდ თავით ჩემით 
		ნაპარევსა დღისასა და ნაპარევსა ღამისასა; ვიქმენ ისართა თანა. </td>
	</tr>
	<tr>
		<td valign="top">40</td>
		<td valign="top">დღისით ხვატი მინელებდა, ღამით - ყინვა; ძილი არ 
		მეკარებოდა. </td>
		<td valign="top">40</td>
		<td valign="top">შევიწვებოდე სიცხითა დღისათა და ნეფხვითა ღამისათა და 
		განყენებულ იყო ძილი თუალთაგან ჩემთა. </td>
	</tr>
	<tr>
		<td valign="top">41</td>
		<td valign="top">ასე გავატარე ოცი წელიწადი შენს სახლში; თოთხმეტი წელი 
		შენი ორი ასულისთვის გემსახურე, კიდევ ექვსი წელი შენი ფარისთვის. შენ კი 
		ათგზის შემიცვალე გასამრჯელო. </td>
		<td valign="top">41</td>
		<td valign="top">ესე ოცი წელი არს ჩემი, ვინათგან ვარ მე სახლსა შენსა. 
		გმონე შენ ათოთხმეტი წელი ორთა ასულთა შენთათჳს და ექუს წელ ცხოვართა შენთა 
		ზედა და შეურაცხ-ჰყავ ყოველი სასყიდელი ჩემი ათთა მათ ტარიგთათჳს. </td>
	</tr>
	<tr>
		<td valign="top">42</td>
		<td valign="top">ღმერთი მამაჩემისა, ღმერთი აბრაამისა და შიში ისაკისა რომ 
		არ ყოფილიყო ჩემთან, მაშინ ხომ ხელცარიელს გამისტუმრებდი. ჩემს 
		ტანჯვა-წვალებასა და ჯაფას მოხედა ღმერთმა და გამხილა გუშინ. </td>
		<td valign="top">42</td>
		<td valign="top">არა თუმცა ღმერთი მამისა ჩემისა აბრაჰამისა იყო ჩემ თანა 
		და შიში ისაკისი, აწ ცალიერი-მცა გამომავლინე მე. სიმდაბლე ჩემი და შრომაჲ 
		ჴელთა ჩემთა იხილა ღმერთმან და გამხილა გუშინ. </td>
	</tr>
	<tr>
		<td valign="top">43</td>
		<td valign="top">მიუგო ლაბანმა იაკობს და უთხრა: ეს ქალები ჩემი ასულებია, 
		ეს ვაჟები ჩემი ვაჟებია; ეს ფარა ჩემი ფარაა; რასაც აქ ხედავ, ყველაფერი 
		ჩემია. რა ვუყო ახლა ამათ ან ამ ვაჟებს, რომელნიც მათ შობეს? </td>
		<td valign="top">43</td>
		<td valign="top">მიუგო ლაბან და ჰრქუა იაკობს: ასულნი ესე - ასულნი ჩემნი 
		და ძენი ესე - ძენი ჩემნი და საცხოვარი ესე - საცხოვარი ჩემი. და ყოველსა 
		ამას რომელსა ჰხედავ, ჩემი არს, და ასულთა ამათ ჩემთათჳს რაჲ ვჰყო დღეს, 
		ანუ შვილთა მათთა, რომელნი შვენ? </td>
	</tr>
	<tr>
		<td valign="top">44</td>
		<td valign="top">მოდი, შევკრათ კავშირი მე და შენ და ეს იყოს მოწმე ჩემსა 
		და შენს შორის. </td>
		<td valign="top">44</td>
		<td valign="top">აწ მოვედ და აღვითქუათ აღთქუმაჲ მე და შენ და იყოს 
		საწამებელ შორის შენსა და ჩემსა. და ჰრქუა მას: აჰა ესერა, არა ვინ არს 
		ჩუენ თანა, აჰა ესერა. ღმერთი არს მოწამე შორის შენსა და ჩემსა. </td>
	</tr>
	<tr>
		<td valign="top">45</td>
		<td valign="top">აიღო იაკობმა ქვა და აღმართა სვეტად. </td>
		<td valign="top">45</td>
		<td valign="top">და მოიღო იაკობ ლოდი და აღდგა იგი ძეგლად. </td>
	</tr>
	<tr>
		<td valign="top">46</td>
		<td valign="top">უთხრა იაკობმა თავის სახლიკაცებს: მოაგროვეთ ქვები. მათაც 
		მოიტანეს ქვები და გორა დააყენეს. ჭამეს იქ, იმ გორაზე. </td>
		<td valign="top">46</td>
		<td valign="top">და ჰრქუა იაკობ ძმათა თჳსთა: შეკრიბეთ ლოდები. და 
		შეკრიბეს ლოდები და აღდგეს ბორცუსა. და ჭამეს ბორცუსა მის თანა. </td>
	</tr>
	<tr>
		<td valign="top">47</td>
		<td valign="top">უწოდა მას ლაბანმა იეგარ-საჰადუთა (გორა მოწმობისა). ხოლო 
		იაკობმა უწოდა გალაადი (გორა მოწმობისა). </td>
		<td valign="top">47</td>
		<td valign="top">და ჰრქუა და უწოდა ლაბან &quot;ბორცჳ მოწმობათა&quot; და იაკობ 
		უწოდა &quot;ბორცუ მოწამე&quot;, თჳთოეულმან განმარტებით ენათა თჳსთათა. </td>
	</tr>
	<tr>
		<td valign="top">48</td>
		<td valign="top">თქვა ლაბანმა. ეს გორა იყოს მოწმედ დღეს ჩვენს შორის; 
		ამიტომ ეწოდა სახელად გალაადი </td>
		<td valign="top">48</td>
		<td valign="top">ჰრქუა ლაბან იაკობს: ბორცჳ ესე მოწამე არს შორის ჩემსა და 
		შენსა დღეს. და უწოდა მას ლაბან &quot;ბორცუ წამებისაჲ&quot;, ხოლო იაკობ უწოდა 
		&quot;ბორცუ მოწამე&quot;. და ჰრქუა ლაბან იაკობს: აჰა ესერა, ბორცჳ ესე და ძეგლი, 
		რომელი აღმართე შორის ჩემსა და შენსა, წამებს ბორცჳ ესე და ძეგლიცა ესე 
		წამებს. ამისთჳს ეწოდა სახელი მისი &quot;ბორცუ წამებისაჲ&quot;. </td>
	</tr>
	<tr>
		<td valign="top">49</td>
		<td valign="top">და მიცფა, რადგან თქვა: თვალყური გვადევნოს უფალმა, როცა 
		ერთმანეთს თვალით ვეღარ ვნახავთო.</td>
		<td valign="top">49</td>
		<td valign="top">და ხილვაჲ იგი, რომელ იხილე, იხილენ ღმერთმან შორის ჩემდა 
		და შენსა, რამეთუ განვეშორებით მოყუასი მოყუასისა. </td>
	</tr>
	<tr>
		<td valign="top">50</td>
		<td valign="top">თუ დაჩაგრავ ჩემს ასულებს ან თუ სხვა ცოლებს დაისვამ მათ 
		გვერდით, იცოდე, რომც არავინ იყოს ჩემთან, ღმერთია ჩვენი მოწმე. </td>
		<td valign="top">50</td>
		<td valign="top">უკუეთუ დაამდაბლნე ასულნი ჩემნი, უკუეთუ ისხნე ცოლნი 
		სხუანი ასულთა ჩემთა ზედა, იხილე, არა ვინ არს მოწამე თჳნიერ ღმრთისა, 
		რომელი დგას და ხედავს. </td>
	</tr>
	<tr>
		<td valign="top">51</td>
		<td valign="top">უთხრა ლაბანმა იაკობს: აჰა, ეს გორა და ეს სვეტი, 
		რომელნიც აღვმართე ჩვენს შორის. </td>
		<td valign="top">51</td>
		<td valign="top">და ჰრქუა ლაბან იაკობს: აჰა, ბორცჳ ესე და ძეგლი. რომელი 
		დავაფუძენით შორის ჩემსა და შორის შენსა. </td>
	</tr>
	<tr>
		<td valign="top">52</td>
		<td valign="top">მოწმე იყოს ეს გორა, მოწმე იყოს ეს სვეტი, რომ არც მე 
		გადმოვლახავ შენსკენ ამ გორას და არც შენ გადმოლახავ ჩემსკენ ამ გორას და 
		ამ სვეტს საბოროტოდ. </td>
		<td valign="top">52</td>
		<td valign="top">იყოს მოწამედ ბორცჳ და მოწამედ ძეგლი, რამეთუ არცა მე 
		წიაღ-მოვიდე ძეგლსა ამას, და ნურ-ცა შენ წიაღმოხვალ ჩემდა ბორცუსა ამას და 
		ძეგლსა ბოროტებით. </td>
	</tr>
	<tr>
		<td valign="top">53</td>
		<td valign="top">აბრაამის ღმერთმა და ნახორის ღმერთმა განგვსაჯოს ჩვენ. და 
		დაიფიცა იაკობმა თავისი მამის, ისაკის შიში. </td>
		<td valign="top">53</td>
		<td valign="top">ღმერთმან აბრაჰამისმან და ღმერთმან ნაქორისმან საჯენ 
		შორის ჩუენსა, ღმერთმან მამათა მათთამან. და ფუცა იაკობ შიშსა მამისა 
		თჳსისა ისაკისსა. </td>
	</tr>
	<tr>
		<td valign="top">54</td>
		<td valign="top">დაკლა იაკობმა საკლავი მთაზე და აწვია სახლიკაცები პურის 
		საჭმელად. მათაც ჭამეს პური და მთაზე გაათიეს ღამე. </td>
		<td valign="top">54</td>
		<td valign="top">და შეწირა მსხუერპლი იაკობ მთასა მას თანა და ხადა 
		ყოველთა ძმათა თჳსთა. ჭამეს და სუეს და დაიძინეს მთასა მას. </td>
	</tr>
	<tr>
		<td valign="top">55</td>
		<td valign="top">ადგა ლაბანი დილაადრიანად, გადაკოცნა თავისი ვაჟები და 
		ასულები და დალოცა ისინი. წავიდა ლაბანი და დაბრუნდა თავის მხარეში. </td>
		<td valign="top">55</td>
		<td valign="top">და აღდგა ლაბან განთიად და ამბორს-უყო ძეთა მისთა და 
		ასულთა თჳსთა და აკურთხნა იგინი და მიიქცა ლაბან და წარვიდა ადგიდ თჳსა. და 
		იაკობ წარვიდა გზასა თჳსსა. </td>
	</tr>
	</table>

<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>