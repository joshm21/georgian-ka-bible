<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იერემია წინასწარმეტყველი (თავი 13)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იერემია წინასწარმეტყველი</h1>
<h2>თავი მეცამეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ასე მითხრა უფალმა: წადი, იყიდე ტილოს სარტყელი და წელზე შემოირტყი, წყალში არ 
ჩადო. </p>
		</td>
		<td width="2%" valign="top">1</td>
		<td width="48%" valign="top">
<p>ესრეთ იტყოდა უფალი ჩემდამო: ვიდოდე და მოიგე თავისა შენისა, გარემოსარტყმელი 
სელისა, და გარემოიდევ გარემო წელთა შენთა, და წყალსა შინა არა განვიდეს. </p>
		</td>
	</tr>
	<tr>
		<td valign="top">2</td>
		<td valign="top">ვიყიდე სარტყელი უფლის სიტყვისამებრ, და შემოვირტყი 
		წელზე. </td>
		<td valign="top">2</td>
		<td valign="top">და მოვიგე მოსარტყმელი სიტყჳსაებრ უფლისა და მოვიდევ 
		წელთა გარემო ჩემთა. </td>
	</tr>
	<tr>
		<td valign="top">3</td>
		<td valign="top">მეორეგზის იყო უფლის სიტყვა ჩემს მომართ ნათქვამი: </td>
		<td valign="top">3</td>
		<td valign="top">და იყო სიტყუაჲ უფლისაჲ ჩემდამო მეტყუელი: </td>
	</tr>
	<tr>
		<td valign="top">4</td>
		<td valign="top">აიღე სარტყელი, რომელიც იყიდე და წელზე გაქვს. ადექი, 
		წადი ფერათს და დამალე იქ, კლდის ნაპრალში. </td>
		<td valign="top">4</td>
		<td valign="top">მოიღე მოსარტყმელი გარემოჲსი წელთა შენთაჲ, და აღდეგ და 
		ვიდოდე ევფრატად მიმართ, და დამალე ეგე მუნ სიჴურელესა შინა კლდისასა. </td>
	</tr>
	<tr>
		<td valign="top">5</td>
		<td valign="top">წავედი და დავმალე იგი ფერათში, როგორც უფალმა მიბრძანა. </td>
		<td valign="top">5</td>
		<td valign="top">და წარვედ და დავმალე იგი ევფრატსა ზედა, ვითარცა მამცნო 
		მე უფალმან. </td>
	</tr>
	<tr>
		<td valign="top">6</td>
		<td valign="top">გამოხდა ხანი მრავალი და მითხრა უფალმა: ადექი, წადი 
		ფერათს და აიღე იქიდან სარტყელი, რომლის დამალვა მე გიბრძანე. </td>
		<td valign="top">6</td>
		<td valign="top">და იყო შემდგომად დღეთა მრავალთა და თქუა უფალმან 
		ჩემდამო: აღდეგ, ვიდოდე ევფრატად მიმართ და აღიღე მუნით მოსარტყმელი, 
		რომელი გამცენ შენ დამალვად მუნ. </td>
	</tr>
	<tr>
		<td valign="top">7</td>
		<td valign="top">წავედი ფერათს, გავთხარე და ამოვიღე სარტყელი იმ 
		ადგილიდან, სადაც დამალული მქონდა. აჰა, დამპალიყო სარტყელი, აღარაფრად 
		ვარგოდა. </td>
		<td valign="top">7</td>
		<td valign="top">და წარვედ ევფრატად მიმართ მდინარედ, დავთხარე და მოვიღე 
		მოსარტყმელი ადგილისაგან, რომელსა დავჰფალ იგი მუნ. და, აჰა, განხრწნილ 
		იყო, რომელი არა იჴმაროს არარად. </td>
	</tr>
	<tr>
		<td valign="top">8</td>
		<td valign="top">იყო უფლის სიტყვა ჩემს მომართ ნათქვამი: </td>
		<td valign="top">8</td>
		<td valign="top">და იქმნა სიტყვა უფლისაჲ ჩემდამო </td>
	</tr>
	<tr>
		<td valign="top">9</td>
		<td valign="top">ასე ამბობს უფალი: ასევე ფუჭად ვაქცევ იუდას მედიდურობას 
		და იერუსალიმის უზომო ამპარტავნობას. </td>
		<td valign="top">9</td>
		<td valign="top">მეტყუელი: ამათ იტყჳს უფალი: ესრეთ განვხრწნა გინებაჲ 
		იუდაჲსი და გინებაჲ იერუსალიმისა, </td>
	</tr>
	<tr>
		<td valign="top">10</td>
		<td valign="top">
ეს ბოროტი ხალხი, რომელსაც არ უნდა ჩემი სიტყვის გაგონება, აჰყოლია თავის 
გულისთქმას და მისდევს სხვა ღმერთებს, რომ ემსახუროს და თაყვანისცეს მათ, 
დაემსგავსება ამ სარტყელს, რომელიც არაფრად აღარ ვარგა. </td>
		<td valign="top">10</td>
		<td valign="top">ქალაქისა ამის, და ერისა ჩემისა, გინებაჲ არმნებებელთა 
		სმენად სიტყუათა ჩემთა და მავალთა ნებასა გულისა მათისათა, უკანა ღმერთთა 
		უცხოთასა, მსახურებად მათდა და თაყუანის-ცემად მათდა და იყვნენ, ვითარცა 
		მოსარტყმელი ესე, რომელი არა იჴმაროს არარად, </td>
	</tr>
	<tr>
		<td valign="top">11</td>
		<td valign="top">რადგან როგორც კაცის წელზეა მიკრული სარტყელი, ასევე 
		მივიკარი მე ისრაელის მთელი სახლი და იუდას მთელი სახლი, ამბობს უფალი, 
		რათა ქცეულიყვნენ ჩემს ერად, სახელად და დიდებად და მშვენებად. მაგრამ არ 
		ისმინეს. </td>
		<td valign="top">11</td>
		<td valign="top">
<p>რამეთუ ვითარ-იგი მოსარტყმელი წელთა ზედა კაცისათა, ეგრეთ შემოვიახლე თავისა 
მომართ ჩემისა სახლი ისრაჱლისა და ყოველი სახლი იუდაჲსი, - თქუა უფალმან, - ყოფად 
ჩემდა ერად სახელოვნად, სიქადულად და დიდებად, და არ შეისმინეს ჩემი. </p>
		</td>
	</tr>
	<tr>
		<td valign="top">12</td>
		<td valign="top">
უთხარი მათ ეს სიტყვა: ასე თქვა უფალმა, ისრაელის ღმერთმა: ყველა ტიკი ღვინით 
ივსება. გეტყვიან: განა არ ვიცით, რომ ღვინით ივსება ყველა ტიკი? </td>
		<td valign="top">12</td>
		<td valign="top">
და სთქუა ერისა მიმართ სიტყვა ესე: ამას იტყჳს უფალი ღმერთი ისრაჱლისა: ყოველი 
თხიერი აღივსოს ღჳნითა. და იყოს, უკეთუ თქვან შენდამი არ მცნობთა: ვერ მცანით, 
ვითარმედ ყოველი თხიერი აღივსოს ღვინითა? </td>
	</tr>
	<tr>
		<td valign="top">13</td>
		<td valign="top">უთხარი მათ: ასე ამბობს-თქო უფალი: აჰა, დათრობამდე 
		ავავსებ ამ ქვეყნის ყველა მკვიდრს, მეფეებს, რომელნიც დავითის ტახტზე 
		სხედან, მღვდლებს, წინასწარმეტყველებს და იერუსალიმის ყველა მკვიდრს, </td>
		<td valign="top">13</td>
		<td valign="top">
და სთქუა მათდამი: ამათ იტყჳს უფალი: აჰა, მე აღვავსებ ყოველთა დამკჳდრებულთა ამის 
ქუეყანისათა და მეფეთა მათთა მსხდომარეთა, ძეთა დავითისთა, საყდართა ზედა მისთა, და 
მღდელთა და წინაწარმეტყუელთა და იუდას და ყოველთა დამკჳდრებულთა იერუსალჱმს 
მთრვალობითა. </td>
	</tr>
	<tr>
		<td valign="top">14</td>
		<td valign="top">ერთმანეთზე შევაჭყლეტ მამებსა და შვილებს, ამბობს უფალი. 
		არ შევიწყალებ, არ შევიბრალებ და არ დავინდობ დაღუპვისგან. </td>
		<td valign="top">14</td>
		<td valign="top">
და განვაბნევ მათ და მამაკაცსა და ძმასა მისსა, და მამათა მათთა და ძეთა მათთა. მის 
შორის არა ვისურვო, - იტყვის უფალი, - და არა ვერიდო, არა შევიწყალნე განხრწნისგან 
მათისა. </td>
	</tr>
	<tr>
		<td valign="top">15</td>
		<td valign="top">
<p>
ისმინეთ და ყურადიღეთ, ნუ გამედიდურდებით, რადგან უფალი ლაპარაკობს. </p>
		</td>
		<td valign="top">15</td>
		<td valign="top">
ისმინეთ და ყურად-იღეთ და ნუ აღჰმაღლდებით, რამეთუ უფალი იტყოდა: </td>
	</tr>
	<tr>
		<td valign="top">16</td>
		<td valign="top">მიაგეთ პატივი უფალს, თქვენს ღმერთს, ვიდრე არ 
		ჩამოუბნელებია, ვიდრე არ წაფორხილებულხართ მწუხრის მთებზე. სინათლის იმედი 
		გექნებათ, მაგრამ წყვდიადად გადააქცევს, სიბნელედ შეცვლის. </td>
		<td valign="top">16</td>
		<td valign="top">
მიეცით უფალსა ღმერთსა ჩუენსა დიდებაჲ პირველ შერიჟუებისა და პირველ წარკუეთებისა 
ფერჴთა თქუენთა მთათა ზედა ბნელთა და მოელოდით ნათელსა, და მუნ აჩრდილი 
სიკუდილისაჲ, და დაისხნეთ სიბნელედ. </td>
	</tr>
	<tr>
		<td valign="top">17</td>
		<td valign="top">თუ ამას არ გაიგონებთ, იდუმალ იტირებს ჩემი სული თქვენი 
		სიჯიუტის გამო, მწარედ აქვითინდება, ცრემლები წასკდება ჩემს თვალებს, 
		რადგან ტყვედ წაასხამენ უფლის სამწყსოს. </td>
		<td valign="top">17</td>
		<td valign="top">
არა თუ ისმინოთ, დაფარულად ტიროდეს სული თქუენი პირისაგნ გინებისათა, და ცრემლოოდეთ 
ცრემლით და გარდმოადინეთ თუალთაგან თქუენთა ცრემლნი, რამეთუ შეიმუსრა სამწყსო 
უფლისაჲ. </td>
	</tr>
	<tr>
		<td valign="top">18</td>
		<td valign="top">უთხარი მეფეს და დედოფალს: ჩამოდით ტახტიდან და ძირს 
		დასხედით, რადგან მოგეხადათ თქვენი მშვენიერი გვირგვინი. </td>
		<td valign="top">18</td>
		<td valign="top">
არქუთ მეფესა და მმძლავრებელთა, დამდაბლდით და დასხედით, რამეთუ დაიჴსნა თავისაგან 
თქუენისა გჳრგჳნი დიდებისა თქუენისა. </td>
	</tr>
	<tr>
		<td valign="top">19</td>
		<td valign="top">სამხრეთის ქალაქები ჩაკეტილია და არავინაა გამღები. 
		განდევნილია მთელი იუდა, პირწმინდად განდევნილი. </td>
		<td valign="top">19</td>
		<td valign="top">
ქალაქნი ბღუარითკერძონი შეიჴშნეს და არა იყო განმღები. გარდაისახლა იუდა. აღასრულა 
გარდასახლებაჲ სრული. </td>
	</tr>
	<tr>
		<td valign="top">20</td>
		<td valign="top">აახილეთ თვალი და შეხედეთ ჩრდილოეთიდან მომავალთ. სად 
		არის სამწყსო, შენ რომ ჩაგაბარეს, შენი მშვენიერი ფარა? </td>
		<td valign="top">20</td>
		<td valign="top">
აღიხუენ თუალნი შენნი, იერუსალჱმ, და იხილენ მომავალნი ჩრდილოთ, სადა არს სამწყსოჲ, 
რომელი მიგეცა შენ, ცხოვარნი დიდებისა შენისანი. </td>
	</tr>
	<tr>
		<td valign="top">21</td>
		<td valign="top">რას იტყვი, როცა მოგთხოვენ პასუხს? შენ თავად ასწავლე 
		მათ, როგორ ებატონათ შენზე. განა კრუნჩხვები არ გაგტანჯავს მშობიარე 
		ქალივით? </td>
		<td valign="top">21</td>
		<td valign="top">
<p>რაჲ სთქუა, ოდეს აღგიხილვიდენ შენ? და შენ ასწავენ მათ შენ ზედა სასწავლელნი. 
დასაბამად სალმობათა მოგიცვან შენ, ვითარცა დედაკაცი მშობი. </p>
		</td>
	</tr>
	<tr>
		<td valign="top">22</td>
		<td valign="top">იტყვი გულში: რატომ მეწია ეს ყველაფერი? - დიდი 
		დანაშაულის გამოა, რომ გაგშიშვლებია კალთები და ქუსლები გამოგჩენია. </td>
		<td valign="top">22</td>
		<td valign="top">
და უკუეთუ სთქუა გულსა შინა შენსა: რაჲსათჳს დამემთხუნეს მე ესენი? სიმრავლისათჳს 
უმართლობისა შენისა, აღგესაბურველნეს უკუანაკერძონი შენნი განსაქიქებელად ქუსლთა 
შენთა. </td>
	</tr>
	<tr>
		<td valign="top">23</td>
		<td valign="top">თუ შეიცვლის ზანგი თავის კანს და ვეფხვი თავის აჭრელებულ 
		ბეწვს? თქვენც, სიბოროტეს დაჩვეულნი, თუ შეძლებდით სიკეთის ქმნას? </td>
		<td valign="top">23</td>
		<td valign="top">
უკუეთუ ცვალოს ეთიოპელმან ტყავი თჳსი და ვეფხმან სიჭრელენი მისნი, და თქუენცა 
შეუძლოთ კეთილისა ქმნაჲ მოსწავლეთა ბოროტთასა. </td>
	</tr>
	<tr>
		<td valign="top">24</td>
		<td valign="top">გავანიავებ მათ ბზესავით უდაბნოს ქარში. </td>
		<td valign="top">24</td>
		<td valign="top">
და განვხრწნენ იგინი, ვითარცა ქარქუეტი მოღებული ქარისაგან უდაბნოდ. </td>
	</tr>
	<tr>
		<td valign="top">25</td>
		<td valign="top">ეს არის შენი წილი. ეს ხვედრი გეკუთვნის ჩემგან, ამბობს 
		უფალი, რაკი დამივიწყე და სიცრუის იმედი გქონდა. </td>
		<td valign="top">25</td>
		<td valign="top">
ესე არს ნაწილი შენი და ხუედრი ურჩებისა თქუენისაჲ ჩემდა, იტყვის უფალი, - ვითარცა 
დამივიწყე მე და ესევდი ცრუთა მიმართ. </td>
	</tr>
	<tr>
		<td valign="top">26</td>
		<td valign="top">მეც აგიწევ კალთებს პირისახემდე და გამოჩნდება შენი 
		სირცხვილი, </td>
		<td valign="top">26</td>
		<td valign="top">
და მეცა აღვსაბურველნე უკანაკერძონი შენნი წინაშე პირსა შენსა, და იხილოს 
გინებულებაჲ შენი. </td>
	</tr>
	<tr>
		<td valign="top">27</td>
		<td valign="top">შენი გარყვნილება, ავხორცობა, და ბილწი ზრახვები. ველის 
		ბორცვებზე დავინახე შენი სიბილწენი. ვაი შენ, იერუსალიმო! ნუთუ აღარ 
		გასუფთავდები? როდემდის? </td>
		<td valign="top">27</td>
		<td valign="top">
და მრუშებაჲ შენი და ჴუვილი შენი, და უცხოქმნულებაჲ სიძვისა შენისა ბორცუთა ზედა და 
ველთა შორის ვიხილენ საძაგელნი შენნი. ვაჲ შენდა, იერუსალჱმ, რამეთუ არა განსწმდი 
უკანა ჩემსა, ვიდრემდის იყო შენ? </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>