<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მეოთხე მეფეთა (თავი 4)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მეოთხე მეფეთა</h1>
<h2>თავი მეოთხე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
ერთმა ქალმა, რომელიღაც წინასწარმეტყველის ცოლმა, შეჰღაღადა ელისეს: მოკვდა ჩემი 
ქმარი, შენი მორჩილი. შენ იცი, ღვთისმოშიში იყო შენი მორჩილი. მოვიდა მევალე და 
ჩემი ორი ბავშვი მონებად მიჰყავს. </p>
		</td>
		<td width="2%" valign="top">1</td>
		<td width="48%" valign="top">
<p>და დედაკაცი ერთი ძეთა მათგანი წინაწარმეტყუელთა ღაღადებდა ელისეს მიმართ და 
თქუა: მონა შენი, ქმარი ჩემი, მოკუდა და შენ თჳთ იცოდე, რამეთუ მონა შენი მოშიში 
უფლისა იყო, და მასესხებელი იგი მოვიდა და მიიყვანნა ორნივე იგი შვილნი ჩემნი მონად 
თჳსად. </p>
		</td>
	</tr>
	<tr>
		<td valign="top">2</td>
		<td valign="top">
უთხრა ელისემ: რა გიყო? მითხარი, რა გაქვს სახლში? მიუგო: სახლში არაფერი აქვს შენს 
მორჩილს, გარდა მცირედი ზეთისა. </td>
		<td valign="top">2</td>
		<td valign="top">და ჰრქვა მას ელისე: რა გიყო შენ, მითხარ მე, რა გიც 
		სახლსა შენსა? და მან თქუა: არარა არს სახლსა მჴევლისა შენისასა გარნა 
		ჭურჭელი ერთი, რომელსა დგას ზეთი საცხებელად ჩემდა. </td>
	</tr>
	<tr>
		<td valign="top">3</td>
		<td valign="top">უთხრა: წადი და ჭურჭელი ინათხოვრე ყველა მეზობლისაგან, 
		ცარიელი ჭურჭელი. ბევრი დააგროვე. </td>
		<td valign="top">3</td>
		<td valign="top">და ჰრქუა მას ელისე: მივედ და ითხოვე შენდად ჭურჭელი 
		მოცალე ყოვლისაგან გარემოთა შენთა და ნუ მცირედ. </td>
	</tr>
	<tr>
		<td valign="top">4</td>
		<td valign="top">მერე მოდი, ჩაიკეტეთ სახლში შენ და შენი შვილები და აავსე 
		ყველა ეს ჭურჭელი; სავსეები გვერდზე გადადგი. </td>
		<td valign="top">4</td>
		<td valign="top">და შეხჳდე შენ და შვილნი შენნი და დაჴაშ კარი შენი და 
		ისხმიდე ყოველსა მას ჭურჭელსა ვიდრე აღვსებადმდე. </td>
	</tr>
	<tr>
		<td valign="top">5</td>
		<td valign="top">წავიდა მისგან ქალი და ჩაიკეტა სახლში თავის შვილებიანად. 
		ისინი აწვდიდნენ, თვითონ ასხამდა. </td>
		<td valign="top">5</td>
		<td valign="top">და წარვიდა მისგან დედაკაცი იგი და ყო ეგრე. და დაჴშეს 
		კარი მან და შვილთა მისთა. შვილნი იგი მიუპყრობდეს და იგი ასხმიდა ზეთსა 
		მას ვიდრე აღვსებადმდე ჭურჭელისა მის. </td>
	</tr>
	<tr>
		<td valign="top">6</td>
		<td valign="top">როცა ჭურჭლები აივსო, უთხრა ვაჟიშვილს: კიდევ მომაწოდე 
		ჭურჭელი. უთხრა: არ არის მეტი ჭურჭელი და შეწყდა ზეთიც. </td>
		<td valign="top">6</td>
		<td valign="top">და ჰრქუა შვილთა მათ თჳსთა: მომიპყართ სხუაცა ჭურჭელი! და 
		ჰრქუეს: არა არს სხუაჲ. და დადგა ზეთი იგი. </td>
	</tr>
	<tr>
		<td valign="top">7</td>
		<td valign="top">მივიდა და უამბო ღვთისკაცს. უთხრა მან: წადი, გაყიდე ზეთი 
		და გაისტუმრე ვალი. დანარჩენით თავი ირჩინეთ შენ და შენმა შვილებმა. </td>
		<td valign="top">7</td>
		<td valign="top">და მივიდა, უთხრა კაცსა მას ღმერთისასა. და ჰრქუა ელისე 
		დედაკაცსა მას: მივედ და მიეც ზეთი იგი და გარდაიჴადე სესხი იგი, შენ და 
		შვილნი შენნი გამოიზარდენით ნეშტითა მაგით ზეთისათა. </td>
	</tr>
	<tr>
		<td valign="top">8</td>
		<td valign="top">ერთ დღესაც შუნემში გაიარა ელისემ. ცხოვრობდა იქ ერთი 
		მდიდარი ქალი, რომელმაც პურის საჭმელად მიიწვია იგი. და რამდენჯერაც არ 
		ჩაივლიდა, ყოველთვის შეუხვევდა ხოლმე იქ პურის საჭმელად. </td>
		<td valign="top">8</td>
		<td valign="top">და იყო დღე ერთი და მივიდა ელისე სომნად: და მუნ იყო 
		დედაკაცი ერთი მდიდარი და აიძულა რა ჭამად პურისა და არნ მრავალ ჟამ 
		მისლვასა მისსა, მუნ შევიდის ჭამად და სუმად. </td>
	</tr>
	<tr>
		<td valign="top">9</td>
		<td valign="top">
უთხრა ქალმა თავის ქმარს: ნამდვილად ვიცი, რომ წმიდაა ღვთისკაცი, ჩვენთან რომ დადის 
ხოლმე მუდამ. </td>
		<td valign="top">9</td>
		<td valign="top">და ჰრქუა დედაკაცმან ქმარსა თჳსსა: აჰა, უწყი, რამეთუ 
		კაცი ესე ღმრთისა წმიდა არს და მარადის ამიერ მავალ არს. </td>
	</tr>
	<tr>
		<td valign="top">10</td>
		<td valign="top">
მოვუწყოთ მცირე ოთახი ზემოთვალში, დავუდგათ იქ საწოლი, ტაბლა, სკამი და ლამპარი. 
როცა ჩვენთან გამოივლის, იქ შევიდეს. </td>
		<td valign="top">10</td>
		<td valign="top">
უქმნეთ მას ქორი მცირე და დაუდგათ მუნ ცხედარი და ტაბლა და სავარძელი და სანთელი. 
და იყოს, მოსლვასა მისსა ჩუენ თანა მუნ შევიდოდეს. </td>
	</tr>
	<tr>
		<td valign="top">11</td>
		<td valign="top">
ერთ დღესაც გამოიარა მათთან, შევიდა ზემოთვალში და დაწვა. </td>
		<td valign="top">11</td>
		<td valign="top">
და იყო დღე ერთი და მოვიდა მუნ ელისე და შევიდა ქორსა მას და დაიძინა მუნ. </td>
	</tr>
	<tr>
		<td valign="top">12</td>
		<td valign="top">
<p>
უთხრა ელისემ გეხაზის, თავის მსახურ ბიჭს: დაუძახე ამ შუნამელ ქალს. მანაც დაუძახა 
და ეახლა ქალი. </p>
		</td>
		<td valign="top">12</td>
		<td valign="top">
<p>და ჰრქუა გეეზის, მსახურსა თჳსსა: მოუწოდე სომანიტელსა მას დედაკაცსა! და 
მოუწოდა მას გეეზი და მოვიდა და დადგა წინაშე მისა. </p>
		</td>
	</tr>
	<tr>
		<td valign="top">13</td>
		<td valign="top">უთხრა ელისემ მსახურ ბიჭს: უთხარი მაგას: აჰა, დიდად 
		ზრუნავ-თქო ჩვენზე. რა შემიძლია, რომ გაგიკეთო? იქნებ ველაპარაკო შენზე 
		მეფეს ან მხედართმთავარს? მიუგო: ჩემიანებში ვცხოვრობ. </td>
		<td valign="top">13</td>
		<td valign="top">და ჰრქუა ელისე გეეზის, მსახურსა თჳსსა: არქუ მაგას 
		დედაკაცსა: აჰა, ესერა, დაგჳმზადე ჩუენ ყოველი საშუებელი. აწ რა ვყოთ 
		შენთჳს? არსა სიტყუაჲ შენი მეფისა მიმართ, ანუ მთავრისა მიმართ ერისასა? და 
		მან თქუა: არა მიჴმს, არამედ შორის ერსა ჩემსა დამკჳდრებულ ვარ მე. </td>
	</tr>
	<tr>
		<td valign="top">14</td>
		<td valign="top">თქვა: მაინც რა გავუკეთო? თქვა გეხაზიმ: ჰო, მართლა, 
		შვილი არა ჰყავს, ქმარი კი მოხუცია. </td>
		<td valign="top">14</td>
		<td valign="top">და ჰრქუა ელისე გეეზის: არ წეს არს მაგისა ყოფად. და 
		ჰრქუა გეეზი, სახურმან მისმან: ესე უწყი, რამეთუ შვილი არა უვის მაგას და 
		ქმარი მაგისი მოხუცებულ არს. </td>
	</tr>
	<tr>
		<td valign="top">15</td>
		<td valign="top">უთხრა: დაუძახე. დაუძახა და კართან დადგა ქალი. </td>
		<td valign="top">15</td>
		<td valign="top">და თქუა ელისე: მოუწოდე მას დედაკაცსა და გამოვიდა და 
		დადგა კართა მათ მის სახლისათა. </td>
	</tr>
	<tr>
		<td valign="top">16</td>
		<td valign="top">
უთხრა: გაის ამ დროს ჩახუტებული გეყოლება ვაჟიშვილი. თქვა ქალმა: არა, ჩემო ბატონო, 
ღვთისკაცო, ნუ მატყუებ შენს მორჩილს. </td>
		<td valign="top">16</td>
		<td valign="top">და ჰრქუა ელისე დედაკაცსა მას: ჟამთა მათ ამას დღესა 
		გაქუნდეს შენ ყრმა მჴართა შენთა. და ჰრქუა მას დედაკაცმან ელისეს: ნუ, 
		უფალო, კაცო ღმრთისაო, ნუ მბასრობ მე მჴევალსა შენსა. </td>
	</tr>
	<tr>
		<td valign="top">17</td>
		<td valign="top">დაორსულდა ის ქალი და წლის სწორს შვა ძე, როგორც ნათქვამი 
		ჰქონდა მისთვის ელისეს. </td>
		<td valign="top">17</td>
		<td valign="top">და მიუდგა დედაკაცი იგი და შვა ძე ჟამსა მას ოდენ, ვიდრე 
		ცოცხალღა იყო, ვითარცა ეტყოდა მას ელისე. </td>
	</tr>
	<tr>
		<td valign="top">18</td>
		<td valign="top">გაიზარდა ბავშვი და ერთ დღესაც წავიდა მამამისთან, 
		მომკელებთან. </td>
		<td valign="top">18</td>
		<td valign="top">და განმტკიცნა ყრმა იგი. და იყო, დღეთა მათ ოდენ მკისათა 
		მოვიდა ყრმა იგი მამისა თჳსისა თანა მომკალთა მათ. </td>
	</tr>
	<tr>
		<td valign="top">19</td>
		<td valign="top">უთხრა მამას: ვაი! ვაი, თავი! უთხრა კაცმა მსახურ ბიჭს: 
		დედას წაუყვანე! </td>
		<td valign="top">19</td>
		<td valign="top">და ჰრქუა მამასა თჳსსა: თავი ჩემი მელმის. და უბრძანა 
		მონათაგანსა ერთსა და მიიყვანა ყრმა იგი დედისა თჳსისა. </td>
	</tr>
	<tr>
		<td valign="top">20</td>
		<td valign="top">წაიყვანა და მიუყვანა დედას; იჯდა მის მუხლებზე შუადღემდე 
		და მოკვდა. </td>
		<td valign="top">20</td>
		<td valign="top">და აღიქვა იგი დედამან თჳსმან და დაისვა იგი მუჴლთა ზედა 
		თჳსთა სამხრადმდე. და მოკუდა ყრმა იგი. </td>
	</tr>
	<tr>
		<td valign="top">21</td>
		<td valign="top">ავიდა ქალი ზემოთვალში და ღვთისკაცის საწოლში ჩააწვინა 
		ბავშვი. კარი გამოიკეტა და გარეთ გამოვიდა. </td>
		<td valign="top">21</td>
		<td valign="top">და აღიღო იგი და დადვა ცხედარსა მას ზედა ელისესსა, და 
		გამოიჴშა კარი და გამოვიდა გარე ველად. </td>
	</tr>
	<tr>
		<td valign="top">22</td>
		<td valign="top">დაუძახა ქმარს და უთხრა: გამომიგზავნე ერთი ვინმე მსახური 
		და ერთი ვირი. ღვთისკაცთან გავიქცევი და ისევ მოვბრუნდები. </td>
		<td valign="top">22</td>
		<td valign="top">და უჴმო ქმარსა თჳსსა და ჰრქუა: მო-ნუ-ვინ-ავლინე ერთი 
		მონათა მათგანი და ერთი ვირი და მივისწრაფო კაცისა მის ღმრთისა და მოვიქცე. </td>
	</tr>
	<tr>
		<td valign="top">23</td>
		<td valign="top">
<p>
უთხრა: რისთვის მიდიხარ მასთან? დღეს ხომ არც ახალმთავრობაა და არც შაბათი. მიუგო: 
მშვიდად იყავი. </p>
		</td>
		<td valign="top">23</td>
		<td valign="top">
<p>და ჰრქუა მას ქმარმან მისმან: რა არს, რომელსა მიხვალ შენ დღეს? რამეთუ არცა 
თვისთავი არს, არცა შაბათი. და ჰრქუა მან დედაკაცმან ქმარსა: შენ დუმენ. </p>
		</td>
	</tr>
	<tr>
		<td valign="top">24</td>
		<td valign="top">შეკაზმა ვირი და უთხრა მსახურ ბიჭს: წინ წაუძეღი და იარე. 
		გზად ნუ გამაჩერებ, თუ მე არ გიბრძანე. </td>
		<td valign="top">24</td>
		<td valign="top">და დაასხნეს ვირსა მას და ჰრქუა მონასა მას თჳსსა: 
		წარიქციე და ვიდოდე და ნუ მელი მე აღსუმად მაგასა ზედა, ვიდრე გრქვა შენ. </td>
	</tr>
	<tr>
		<td valign="top">25</td>
		<td valign="top">გაემგზავრნენ, და მივიდნენ ღვთისკაცთან, ქარმელის მთაზე. 
		როცა შორიდან მოჰკრა თვალი ქალს ღვთისკაცმა, უთხრა გეხაზის, თავის მსახურს: 
		აგერ, ის შუნამელი ქალი. </td>
		<td valign="top">25</td>
		<td valign="top">და მიისწრაფე კაცისა მის ღმრთისა მთასა მას კარმელსა. და 
		იყო, ვითარცა იხილა იგი ელისე მიმავალი მისსა, ჰრქვა გეზს, მსახურსა თჳსსა: 
		აჰა ეგერა, სომანიტელი იგი მოვალს. </td>
	</tr>
	<tr>
		<td valign="top">26</td>
		<td valign="top">აბა, გაიქეცი, მიეგებე და ჰკითხე: როგორ ხარ-თქო, როგორ 
		არის-თქო შენი ქმარი, როგორ გყავს-თქო შვილი. მიუგო ქალმა: კარგად. </td>
		<td valign="top">26</td>
		<td valign="top">მიეგებე მას და არქუ: მშჳდობა არს შენდა და მშჳდობა არს 
		ქმრისა შენისა, გინა მშჳდობით არსა ყრმა იგი? და მან ჰრქუა: მშჳდობაჲ არს. </td>
	</tr>
	<tr>
		<td valign="top">27</td>
		<td valign="top">მივიდა ქალი ღვთისკაცთან მთაზე და ფეხებში მოეჭიდა. 
		მივარდა გეხაზი, რომ გაერიდებინა მისგან, მაგრამ უთხრა ღვთისკაცმა: თავი 
		დაანებე, რადგან სული აქვს გამწარებული, ღმერთმა კი დამიმალა და არ 
		გამოუცხადებია ჩემთვის. </td>
		<td valign="top">27</td>
		<td valign="top">და მიმართა ელისესა მთასა მას და შებმა-უყო ფერჴთა მისთა 
		და მივიდა გეეზი, რათამცა უკმოაყენა, და ჰრქუა ელისე: აცადე და ნუ ეტყჳ, 
		რამეთუ ტკივნეულ არს, და უფალმან დამალა ჩემგან და არა მითხრა მე. </td>
	</tr>
	<tr>
		<td valign="top">28</td>
		<td valign="top">თქვა ქალმა: მითხოვნია შვილი ჩემი ბატონისთვის? ხომ 
		ვთქვი, ტყუილად ნუ დამპირდები-მეთქი. </td>
		<td valign="top">28</td>
		<td valign="top">და თქუა დედაკაცმან: ვითხოე ნუ შვილი უფლისაგან ჩემისა? 
		არა გარქუ, ვითარმედ: ნუ მეტყუვი მე? </td>
	</tr>
	<tr>
		<td valign="top">29</td>
		<td valign="top">უთხრა გეხაზის: სარტყელი შემოირტყი წელზე, ჩემი არგანი 
		დაიჭირე ხელში და წადი. შემხვედრს არავის არ მიესალმო; თუ ვინმე მოგესალმა, 
		პასუხი არ გასცე. სახეზე დაადე ბავშვს ეს ჩემი არგანი. </td>
		<td valign="top">29</td>
		<td valign="top">და ჰრქუა ელისე გეეზს: შეირტყ სარტყელი წელთა შენთა და 
		მიიღე კუერთხი ეგე ჩემი ჴელთა შენთა და წარვედ, და თუ ვინმე შეგემთხჳოს 
		კაცი, ნუ აკურთხევ მას და, თუ ვინმე გაკურთხევდეს, ნუ მიუგებ მას სიტყუასა, 
		და დასდევ კუერთხი ეგე ჩემი პირსა ზედა მის ყრმისასა. </td>
	</tr>
	<tr>
		<td valign="top">30</td>
		<td valign="top">თქვა ყმაწვილის დედამ: უფალს და შენს თავს გეფიცები, რომ 
		არ დაგტოვებ. ადგა ღვთისკაცი და გაჰყვა ქალს. </td>
		<td valign="top">30</td>
		<td valign="top">და ჰრქუა დედაკაცმან მან: ცხოველ არს უფალი და ცხოველ არს 
		სული შენი! არა დაგიტეო შენ. და აღდგა ელისე და შეუდგა მას. </td>
	</tr>
	<tr>
		<td valign="top">31</td>
		<td valign="top">მათზე წინ მივიდა გეხაზი და სახეზე არგანი დაადო ბავშვს. 
		არ ისმოდა ხმა და ჩამიჩუმი. უკან გაბრუნდა მის შესახვედრად და მოახსენა: არ 
		იღვიძებს ბავშვი. </td>
		<td valign="top">31</td>
		<td valign="top">და გეეზი წარვიდა წინა მათსა და დასდვა კუერთხი იგი პირსა 
		მის ყრმისასა და არა იყო ჴმაჲ, არცა სმენა. და მიეგებოდა გეეზი და უთხრა 
		ელისეს და ჰრქუა: არა აღდგა ყრმა იგი. </td>
	</tr>
	<tr>
		<td valign="top">32</td>
		<td valign="top">შევიდა სახლში ელისე და, აჰა, მკვდარი წევს ბავშვი მის 
		საწოლზე. </td>
		<td valign="top">32</td>
		<td valign="top">და შევიდა ელისე სახლსა მას და, აჰა, მომკუდარი მდებარე 
		იყო სარეცელსა ზედა მისსა. </td>
	</tr>
	<tr>
		<td valign="top">33</td>
		<td valign="top">შევიდა, გამოიკეტა კარი და ილოცა უფლისადმი. </td>
		<td valign="top">33</td>
		<td valign="top">და შევიდა ელისე სახლსა მას და დაჴშნა კარნი, თაყუანი-სცა 
		უფალსა და ილოცა უფლისა მიმართ. </td>
	</tr>
	<tr>
		<td valign="top">34</td>
		<td valign="top">
<p>
ზემოდან დააწვა ბავშვს, პირი პირზე დაადო, თვალი თვალზე, ხელის მტევნები ხელის 
მტევნებზე და განერთხა მის ზემოდან. და გათბა ბავშვის სხეული. </p>
		</td>
		<td valign="top">34</td>
		<td valign="top">
<p>და აღჴდა და დააწვა ზედა ყრმასა და დასდვა პირი თჳსი ზედა პირსა მისსა და თუალნი 
მისნი ზედა თუალთა მისთა, ჴელნი მისნი ჴელთა მისთა და შეიკუნძა მას ზედა და განტფეს 
ჴორცნი ყრმისანი მის. </p>
		</td>
	</tr>
	<tr>
		<td valign="top">35</td>
		<td valign="top">ერთი გაიარ-გამოიარა სახლში და კვლავ განერთხა ბავშვს 
		ზემოთ. შვიდჯერ დაამცხიკვა ყმაწვილმა და გაახილა თვალი. </td>
		<td valign="top">35</td>
		<td valign="top">და აღდგა ელისე და მივლო სახლსა მას შინა იმიერ ამიერ და 
		აჴდა მეორედ, დააწვა ყრმასა მას ზედა შჳდგზის. და აღიხილნა ყრმამან მან 
		თუალნი თჳსნი. </td>
	</tr>
	<tr>
		<td valign="top">36</td>
		<td valign="top">დაუძახა გეხაზის და უთხრა: დაუძახე იმ შუნამელს. მანაც 
		დაუძახა. მოვიდა მასთან ქალი და უთხრა ელისემ: წაიყვანე შენი შვილი. </td>
		<td valign="top">36</td>
		<td valign="top">და ჴმა-უყო ელისე გეეზის და ჰრქუა: მოუწოდე აქა 
		სომანიტელსა მას. და მოუწოდა მას გეეზი და შევიდა მისა და ჰრქვა მას ელისე: 
		მიიყვანე ყრმა ეგე შენი! </td>
	</tr>
	<tr>
		<td valign="top">37</td>
		<td valign="top">მივარდა, ფეხებში ჩაუვარდა და მდაბლად თაყვანისცა; მერე 
		აიყვანა თავისი შვილი და გავიდა. </td>
		<td valign="top">37</td>
		<td valign="top">და შევიდა დედაკაცი იგი და დავარდა ფერჴთა მისთა თანა და 
		თაყუანის-სცა მას ქუეყანასა ზედა და მიიქუა შვილი იგი თჳსი და გამოვიდა. </td>
	</tr>
	<tr>
		<td valign="top">38</td>
		<td valign="top">დაბრუნდა ელისე გილგალს. შიმშილობა იყო ქვეყანაში. წინ 
		უსხდა წინასწარმეტყველთა გუნდი და უთხრა მსახურ ბიჭს: დადგი დიდი ქვაბი და 
		კერძი მოუხარშე წინასწარმეტყველთა გუნდს. </td>
		<td valign="top">38</td>
		<td valign="top">და ელისე მიიქცა გალგალად. და იყო სიყმილი ქუეყანასა ზედა 
		და ძენი იგი წინაწარმეტყუელთანი სხდეს წინაშე მისსა. და ჰრქუა ელისე 
		მსახურსა მას თჳსსა: შეადგ შენ ქვაბი იგი დიდი და შეუგბოლე რა ძეთა მაგათ 
		წინაწარმეტყუელთასა. </td>
	</tr>
	<tr>
		<td valign="top">39</td>
		<td valign="top">გავიდა ერთი მათგანი მინდორში მწვანილს მოსაკრეფად, იპოვა 
		ველური ვაზი, დაკრიფა მთელი კალთა ველური ნაყოფი. მოვიდა და ჩააჭრა 
		შეჭამადის ქვაბში, მათ კი ვერ გაიგეს. </td>
		<td valign="top">39</td>
		<td valign="top">და განვიდა ველად კრებად არიოთისა და პოვა ვენაჴი 
		დატევებული, და კრიბა მას შინა ნოიჭი სავსე წინამოთა და მოიღო და შთაყარა 
		ქვაბსა მას საგბოლველსა და არა იცოდა, რა იყო. </td>
	</tr>
	<tr>
		<td valign="top">40</td>
		<td valign="top">გადმოუსხეს კაცებს საჭმელად და, როცა ჭამდნენ კერძს, 
		აყვირდნენ და თქვეს: სიკვდილია ქვაბში, ღვთისკაცო! და ვეღარ შეჭამეს. </td>
		<td valign="top">40</td>
		<td valign="top">და დაუგო კაცთა მათ წინაშე ჭამად, და ვითარცა იწყეს 
		ჭამად, ღაღად-ყვეს და თქუეს: სიკუდილი არს, კაცო ღმრთისაო, ქვაბსა მაგას. 
		და ვერ ჭამდეს. </td>
	</tr>
	<tr>
		<td valign="top">41</td>
		<td valign="top">თქვა: მომეცით ფქვილი. ჩაყარა ქვაბში და თქვა: დაუსხით 
		ხალხს, ჭამონ. ცუდი აღარაფერი იყო დარჩენილი ქვაბში. </td>
		<td valign="top">41</td>
		<td valign="top">და თქუა ელისე: მოიღეთ ფქვილი და შთაასხით ქვაბსა მაგას 
		და შთაასხეს და ჰრქუა ელისე გეეზის, მსახურსა მას თჳსსა: დაუგე ერსა მაგას 
		და ჭამონ. და არა იქმნა ვნება ქვაბისა მისგან. </td>
	</tr>
	<tr>
		<td valign="top">42</td>
		<td valign="top">მოვიდა ვიღაც კაცი ბაალ-შალიშიდან და მოუტანა ღვთისკაცს 
		პირველმოწეული პური: ოცი ქერის პური და თავთავები გუდით. თქვა ელისემ: 
		მიეცი ხალხს, შეჭამონ. </td>
		<td valign="top">42</td>
		<td valign="top">და გამოვიდა კაცი ერთი ბეთსაისით და მოართვა კაცსა მას 
		ღმრთისასა პური პირველ ნაყოფთა ჴუეზა ქრთილისა და ეტერი ფიჩჳთა. და თქუა 
		ელისე: დაუგეთ ერსა მაგას და ჭამონ. </td>
	</tr>
	<tr>
		<td valign="top">43</td>
		<td valign="top">თქვა მისმა მსახურმა: რა მივცე აქედან ამ ას კაცს? უთხრა: 
		მიეცი ხალხს, ჭამონ, რადგან ასე ამბობს უფალი: შეჭამენ და კიდეც მორჩებათ. </td>
		<td valign="top">43</td>
		<td valign="top">და თქუა მსახურმან მან მისმან: რა ვისმე ეყოს ესე წინაშე 
		ასსა მაგას კაცსა? და ჰრქუა ელისე: დაუგე ერსა მაგას და ჭამონ, რამეთუ ესრე 
		იტყჳს უფალი: ჭამონ და დაუშთეს ნეშტი. </td>
	</tr>
	<tr>
		<td valign="top">44</td>
		<td valign="top">მისცა, ჭამეს და კიდეც შორჩათ, უფლის სიტყვისამებრ.</td>
		<td valign="top">44</td>
		<td valign="top">და დაუგო წინაშე მათსა, ჭამეს და დაუშთა ნეშტი მსგავსად 
		სიტყჳსა მის უფლისა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>