<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 16)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი მეთექვსმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
გაუგზავნეთ კრავი ქვეყნის მპყრობელს სელაყიდან სიონის ასულის მთაზე უდაბნოს წიაღ! </p>
		</td>
		<td width="2%" valign="top">1</td>
		<td width="48%" valign="top">
<p>ნუ კლდე ოხრებისა არსა მთა ასული სიონისა? </p>
		</td>
	</tr>
	<tr>
		<td valign="top">2</td>
		<td width="48%" valign="top">









ბუდემოშლილი, დევნილი ფრინველივით იქნებიან მოაბის ასულნი არნონის ფონებთან. </td>
		<td valign="top">2</td>
		<td width="48%" valign="top">
რამეთუ იყოს, ვითარცა მფრინველისა აღფრინვებულისა, ბუდე მოშლილი ასული მოაბისა? </td>
	</tr>
	<tr>
		<td valign="top">3</td>
		<td valign="top">მიეცი რჩევა, ქმენი სამართალი, გადმოაფარე შენი ჩრდილი 
		შუადღისას, როგორც ღამით; დაიფარე ლტოლვილი, ნუ გასცემ დევნილს. </td>
		<td valign="top">3</td>
		<td valign="top">ხოლო ამისა შემდგომად არონოსათჳს უმრავლესთა განიზრახევდ: 
		ყავთ საფარველი გოდებისა მათისა სამარადისოდ სამხრისა, შორის სიბნელედ 
		ივლტიან. </td>
	</tr>
	<tr>
		<td valign="top">4</td>
		<td valign="top">შეგეხიზნონ ჩემი ლტოლვილი მოაბელები, შეიფარე 
		ყაჩაღებისგან, ვიდრე არ შეწყდება მძლავრობა, ვიდრე ბოლო არ მოეღება 
		ყაჩაღობას, ვიდრე დამთრგუნველი არ გადაშენდება ამ ქვეყნიდან, </td>
		<td valign="top">4</td>
		<td valign="top">განჰკრთეს, ნუ შესწუხნები, მსხემ გექმნებიან შენ 
		ლტოლვილნი მოაბისანი. იყვნენ საფარველ თქვენდა პირისაგან მდევარისა, რამეთუ 
		წარჴდა თანამბრძოლები შენი და მთავარი წარწყმდა, რომელი თრგუნვიდა 
		ქუეყანასა ზედა. </td>
	</tr>
	<tr>
		<td valign="top">5</td>
		<td valign="top">და წყალობით დამყარდება ტახტი და რწმენით დაჯდება მასზე 
		დავითის კარავში მსაჯული, მსჯავრის მძებნელი და მოსწრაფე სამართლის ქმნაში. </td>
		<td valign="top">5</td>
		<td valign="top">და განემართოს წყალობით საყდარი და დაჯდეს მას ზედა 
		ჭეშმარიტებისა თანა კარავსა შინა დავითისსა განმკითხველი და გამომეძიებელი 
		მშჯავრსა და მოსწრაფე სიმართლესა ზედა. </td>
	</tr>
	<tr>
		<td valign="top">6</td>
		<td valign="top">გვსმენია მოაბის ყიფი, მეტისმეტი სიამაყე, მისი 
		ქედმაღლობა, მისი მედიდურობა, მისი სიცოფე, ფუჭი ქადილი. </td>
		<td valign="top">6</td>
		<td valign="top">გუესმა გინება მოაბისა, მაგინებელი ფრიად. ამპარტავანება 
		მისი აღვიღე და გინება მისი და ბორგა მისი, არა ესრეთ მისნობა შენი, </td>
	</tr>
	<tr>
		<td valign="top">7</td>
		<td valign="top">ამიტომ ივალალოს მოაბმა, ყველამ ივალალოს მოაბზე. იგლოვეთ 
		კირ-ხარესეთის ტყლაპები, განადგურებულნო! </td>
		<td valign="top">7</td>
		<td valign="top">არა ესრეთ, - ვალალაებს მოაბ, - რამეთუ მოაბელას თანა 
		ყოველნი ვალალაებენ დამკჳდრებულთა სელეკისათა წურთასა, და არა ჰრცხუენეს. </td>
	</tr>
	<tr>
		<td valign="top">8</td>
		<td valign="top">რადგან გადახმა ხეშბონის ყანები, სიბმას ვენახები; ხალხთა 
		მბრძანებლებმა აკაფეს მისი რჩეული ვაზი, იაყზერამდე, უდაბნოში რომ 
		მიიკლაკნებოდა, მისი გაშლილი რტოები ზღვის გაღმა რომ უწვდენდა. </td>
		<td valign="top">8</td>
		<td valign="top">ველთა ესებონისათა, იგლოოს ვენაჴმან სევამაჲსმან, 
		შთამნთქმელთა წარმართთა დათრგუნენით ვენაჴნი მისნი, ვიდრე იაზირამდე არა 
		შეიყვანეთ, შესცთეთ უდაბნოს, მოვლინებულნი მის მიერ დაშთომილ იქმნეს, 
		რამეთუ წიაღჴდეს ზღუასა. </td>
	</tr>
	<tr>
		<td valign="top">9</td>
		<td valign="top">ამიტომ დავიტირებ იაყზერის ტირილით სიბმას ვენახს, ჩემი 
		ცრემლებით მოგრწყავთ, ხეშბონო და ელყალე, რადგან თქვენს რთველში და მკაში 
		ჩამწყდარია ჰედადის ძახილი. </td>
		<td valign="top">9</td>
		<td valign="top">ამისთჳს ვსტიროდი, ვითარცა ტირილსა იაზირისსა, ვენაჴსა 
		სევამაჲისსა. ხევნარნი შენნი დაამჴუნა ესსებონ და ელეალი, რამეთუ სამკალსა 
		ზედა და სასთულებელსა ზედა შენსა მწყობრი დამთრგუნველთა დაეცა და ყოველი 
		დაეცეს. </td>
	</tr>
	<tr>
		<td valign="top">10</td>
		<td valign="top">ლხენა და სიხარული წაერთვა ქარმელს და ვენახებში აღარ 
		გაისმება სიმღერა და გუგუნი, საწნახლებში ღვინოს აღარ წურავენ; შევწყვიტე 
		ჰედადის ძახილი. </td>
		<td valign="top">10</td>
		<td valign="top">და აღებულ იქმნეს შუებაჲ და სიხარული ვენაჴთაგან და 
		ვენაჴთა შინა შენთა არა იშუებდენ და არ დაიწნიხონ ღვინო საწნეხელთა შინა, 
		რამეთუ დასცხრა ბრძანება. </td>
	</tr>
	<tr>
		<td valign="top">11</td>
		<td valign="top">ამიტომაც ქნარივით თრთის ჩემი შიგნეული მოაბზე და ჩემი 
		გული - კირ-ხარესზე. </td>
		<td valign="top">11</td>
		<td valign="top">ამისთჳს მუცელი ჩემი მოაბსა ზედა, ვითარცა ქნარი ჴმისაჲ 
		სცემდეს, და შინაგანნი ჩემნი, ვითარცა ზდუდე, რომელი განაახლე. </td>
	</tr>
	<tr>
		<td valign="top">12</td>
		<td valign="top">აჰა, გამოჩნდება დაქანცული მოაბი გორაკზე და შევა თავის 
		საწმიდარში სალოცავად, მაგრამ არაფერი ეშველება. </td>
		<td valign="top">12</td>
		<td valign="top">და იყო ვიდრე შერცხჳნებული შენ, რამეთუ დაშურა მოაბაჲ 
		ბომონთა მისთა ზედა და შევიდეს ჴელითქმნულთა მიმართ მისთა ზედა, რაჲთა 
		ილოცოს და ვერ შეუძლონ განრინებად მისსა. </td>
	</tr>
	<tr>
		<td valign="top">13</td>
		<td valign="top">ეს არის სიტყვა, რომელიც რა ხანია წარმოთქვა უფალმა 
		მოაბზე. </td>
		<td valign="top">13</td>
		<td valign="top">ესე სიტყუაჲ, რომელი თქუა უფალმან მოაბსა ზედა, ოდეს-იგი 
		თქუა, და აწცა თქუა უფალმან მეტყუელმან: </td>
	</tr>
	<tr>
		<td valign="top">14</td>
		<td valign="top">ახლა კი ასე ამბობს უფალი: სამ წელიწადში, ქირავნობის 
		ვადაში, დამცირდება მოაბის დიდება, თუმცა დიდია სიმრავლე მათი და მცირედიღა 
		იქნება ნარჩომი, არად ჩასაგდები. </td>
		<td valign="top">14</td>
		<td valign="top">სამთა წელთა შინა მოსასყიდლისათა უპატივო იქმნას დიდებაჲ 
		მოაბისა ყოველსა შინა სიმდიდრესა მრავალსა, და დატევებულ იქმნეს 
		შემცირებული და არა პატივცემული. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>