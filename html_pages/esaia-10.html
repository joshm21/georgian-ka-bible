<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 10)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი მეათე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ვაი უსამართლო განაჩენის გამომტანთ და უკანონო მსჯავრისმდებელთ, </p>
		</td>
		<td width="2%" valign="top">1</td>
		<td width="48%" valign="top">
<p>ვაჲ მწერალთა უკეთურებისათა, რამეთუ წერდენ რაჲ, უკეთურებასა წერენ, </p>
		</td>
	</tr>
	<tr>
		<td valign="top">2</td>
		<td width="48%" valign="top">









სამართლისგან რომ განარიდებენ ღარიბ-ღატაკთ, ამტყუნებენ ჩემი ერის ჩაგრულს, 
ქვრივებს ნადავლად იტაცებენ და ობლებს ძარცვავენ! </td>
		<td valign="top">2</td>
		<td width="48%" valign="top">
მიმდრეკელნი მშჯავრსა გლახაკთასა, აღმტაცებელნი საშჯელსა დავრდომილთა ერისა 
ჩემისათასა, რაჲთა იყვნენ მათდა ქურივი დასატაცებელად და ობოლი წარსატყვენელად. </td>
	</tr>
	<tr>
		<td valign="top">3</td>
		<td valign="top">რას იზამთ განკითხვისა და დაქცევის დღეს, შორიდან რომ 
		მოდის? ვისთან გაიქცევით შეწევნისთვის და თქვენს დიდებას სად დატოვებთ? </td>
		<td valign="top">3</td>
		<td valign="top">და რაჲ ყონ დღესა მას მოხედვისასა, რამეთუ ჭირი თქვენი 
		შორით მოვიდეს, და ვისსა მიმართ მიივლტოდით შესაწევნელად, და სადა დაუტეოთ 
		დიდებაჲ თქვენი? </td>
	</tr>
	<tr>
		<td valign="top">4</td>
		<td valign="top">ვინ სად ჩაიჩოქებს ტყვეთა შორის, ვინ სად დაეცემა 
		დახოცილთა შორის! მაინც არ დამცხრალა მისი რისხვა და კვლავ მოღერებულია 
		მისი ხელი. </td>
		<td valign="top">4</td>
		<td valign="top">არ შთავრდომად საძნაურსა და ქუეშე კვრძო მოკლულთასა 
		დაეცნენ. ამათ ყოველთა ზედა არ გარემიიქცა გულისწყრომაჲ მისი, არამედ 
		მერმეცა ჴელი მისი მაღალ. </td>
	</tr>
	<tr>
		<td valign="top">5</td>
		<td valign="top">ვაი აშურს, კვერთხს ჩემი რისხვისა! კეტი მათ ხელში ჩემი 
		გულისწყრომაა. </td>
		<td valign="top">5</td>
		<td valign="top">ვაჲ ასსურასტანელთა, კუერთხი გულისწყრომისა ჩემისა და 
		რისხვისა ჩემისა არს ჴელთა შინა მათთა. </td>
	</tr>
	<tr>
		<td valign="top">6</td>
		<td valign="top">უღვთო ხალხის წინააღმდეგ გავგზავნი და ჩემი რისხვის 
		ხალხზე გალაშქრებას ვუბრძანებ, რომ დაატყვევოს და გაძარცვოს, გათელოს ქუჩის 
		ტალახივით. </td>
		<td valign="top">6</td>
		<td valign="top">რისხვა ჩემი ნათესავისა მიმართ უშჯულოჲსა მივავლინო. და 
		ერსა ჩემსა დაუწესო ყოფა ტყუედ და იავარად და დათრგუნვად ქალაქთა და 
		დასხმად მათდა მტუერად. </td>
	</tr>
	<tr>
		<td valign="top">7</td>
		<td valign="top">მაგრამ ის ასე არ განსჯის და მისი გული ასე არ იზრახავს; 
		არამედ განადგურებაა მის გულში და ხალხების ერთიანად მოსპობა. </td>
		<td valign="top">7</td>
		<td valign="top">ხოლო იგი არა ესრეთ იგონებს და სულითა არა ესრეთ 
		გულისსიტყუავს, არამედ შეცვალოს გულისსიტყუა თჳსი ნათესავისაცა მოსრვად 
		არამცირისა. </td>
	</tr>
	<tr>
		<td valign="top">8</td>
		<td valign="top">რადგან ამბობს: განა ჩემი მთავრები ყველანი მეფეები არ 
		არიან? </td>
		<td valign="top">8</td>
		<td valign="top">და უკეთუ ჰრქუან მას: შენ მხოლოჲ ხარ მთავარ? და თქუას: </td>
	</tr>
	<tr>
		<td valign="top">9</td>
		<td valign="top">განა ქალნო და ქარქემიში ერთი არ არის? განა არფადი და 
		ხამათი ერთი არ არის? განა დამასკო და სამარია ერთი არ არის? </td>
		<td valign="top">9</td>
		<td valign="top">არა მოვიღე სოფელი ზენაკერძო ბაბილონისა და ხალანისა, 
		სადა გოდოლი აღეშენა, და მოვიღე არაბია და დამასკოჲ და სამარიაჲ. </td>
	</tr>
	<tr>
		<td valign="top">10</td>
		<td valign="top">როგორც მისწვდა ჩემი ხელი კერპთა სამეფოებს, რომელთაც 
		მეტი ჰყავთ ჩამოსხმული ღმერთები, ვიდრე იერუსალიმს და სამარიას; </td>
		<td valign="top">10</td>
		<td valign="top">ვითარსახედ ესენი მოვიხვენ, ყოველნი მთავრობანი მოვიხუნე. 
		ვალალაებდით ქანდაკებულნი იერუსალიმს შინა და სამარიას შინა, </td>
	</tr>
	<tr>
		<td valign="top">11</td>
		<td valign="top">როგორც სამარიას და მის კერპებს მოვექეცი, განა ისევე არ 
		მოვექცევი იერუსალიმს და მის სათაყვანებლებს? </td>
		<td valign="top">11</td>
		<td valign="top">რამეთუ ვითარსახედ უყავ სამარიასა და ჴელითქმნულთა მისთა, 
		ეგრეთ უყო ივრუსალიმსაცა და კერპთა მისთა. </td>
	</tr>
	<tr>
		<td valign="top">12</td>
		<td valign="top">
<p>
როცა მოათავებს უფალი ყველა თავის საქმეს სიონის მთაზე და იერუსალიმში, მაშინ 
მოვკითხავ აშურის მეფეს მისი დიდგულობის ნაყოფს - მის ქედმაღლურ მზერას. </p>
		</td>
		<td valign="top">12</td>
		<td valign="top">
<p>და იყოს, ოდეს შეასრულნეს უფალმან ყოველთა მოქმედმან, შორის მთასა სიონსა და 
იერუსალიმსა, და მოაწიოს გონებასაცა ზედა დიდსა მთავარსა ზედა ასსურასტანელთასა და 
სიმაღლესა ზედა დიდებისა თვალთა მისთასა, </p>
		</td>
	</tr>
	<tr>
		<td valign="top">13</td>
		<td valign="top">რადგან ნათქვამი აქვს: ჩემი ხელის ძალით ვქმენი ეს და 
		ჩემი სიბრძნით, რადგან გამჭრიახი ვარ; მე გადავწიე ხალხთა სამანები და 
		გავძარცვე მათი საგანძურები, ბუმბერაზივით ჩამოვყარე ტახტებზე მსხდომარენი. </td>
		<td valign="top">13</td>
		<td valign="top">რამეთუ თქვა: ძალითა ჴელისა ჩემისათა ვყო და სიბრძნითა 
		გულისხმის-ყოფისა ჩემისათა, მოვიპყრნე და საზღვარნი წარმართთანი და ძალითა 
		მით წარმოვტყუენო და შევძრნე ქალაქნი დამკჳდრებულნი. </td>
	</tr>
	<tr>
		<td valign="top">14</td>
		<td valign="top">ბუდესავით მოძებნა ჩემმა ხელმა ხალხთა საბადებელნი; 
		მიტოვებულ კვერცხებს რომ კრეფენ, ისე ავკრიფე მთელი ქვეყანა, ფრთა არ 
		შერხეულა, პირი არ გაღებულა, ხმა არ დაძრულა. </td>
		<td valign="top">14</td>
		<td valign="top">და მკჳდროსანი სრული მოვიღო, დავიპყრა ჴელითა ჩემითა, 
		ვითარცა ბუდე, და, ვითარცა დატევებულნი კუერცხნი, აღვიხუნე და არავინ იყოს, 
		რომელი განმერეს მე, ანუ განმსიტყოს მე და აღმიღებდეს პირთა და მჭრტინავთა. </td>
	</tr>
	<tr>
		<td valign="top">15</td>
		<td valign="top">თუ ეყოყოჩება ცული მჩეხელს, თუ ედიდგულება ხერხი 
		მხერხელს? ვითომ დაეღირება კვერთხი მის მომქნევს, ვითომ თავისით აღიმართება 
		კეტი, თითქოს ხე არ იყოს? </td>
		<td valign="top">15</td>
		<td valign="top">ამას იტყვის უფალი: ნუ იდიდოს ცული თჳნიერ მკუეთელისა მის 
		მიერ, ანუ ამაღლდეს ხერხი თჳნიერ მზიდველისა მისისა? ეგრეთვე უკუეთუ ვინ 
		აღიღოს კუერთხი, ანუ ხე, და არა ესრეთ, </td>
	</tr>
	<tr>
		<td valign="top">16</td>
		<td valign="top">ამიტომ სიმჭლევეს მოუვლენს მეუფე, ცაბაოთ უფალი მის 
		ნასუქალებს და მისი დიდების ქვეშ ცეცხლის ხანძარივით ატყდება ხანძარი. </td>
		<td valign="top">16</td>
		<td valign="top">არამედ მოავლენს უფალი საბაოთ პატივსა შენსა ზედა 
		უპატიოებასა, და დიდებასა შენსა ზედ ცეცხლი მოტყინარე აღეგზნას. </td>
	</tr>
	<tr>
		<td valign="top">17</td>
		<td valign="top">ცეცხლად გადაიქცევა ისრაელის ნათელი და ხანძრად - მისი 
		წმიდა, ერთ დღეში დაწვავს და გადაბუგავს მის ძეძვს და ნარ-ეკალს. </td>
		<td valign="top">17</td>
		<td valign="top">და იყოს ნათელი ისრაილისა ცეცხლად და განვწმიდო იგი 
		ცეცხლითა მგზებარითა და ჭამდეს, ვითარცა თივასა, ნივთსა. მას დღესა </td>
	</tr>
	<tr>
		<td valign="top">18</td>
		<td valign="top">გაანადგურებს სულით ხორცამდე მისი ჭალების და 
		ბაღ-ვენახების დიდებას, ჩაჭკნება და ჩაიხაშმება. </td>
		<td valign="top">18</td>
		<td valign="top">დაშრტენ მთანი და ბორცუნი და მაღნარნი, და შეიჭამოს 
		სულითგან ვიდრე ჴორცთამდე. და იყოს მლტოლვარე, ვითარცა მლტოლვარე ალისაგან 
		მგზებარისა. </td>
	</tr>
	<tr>
		<td valign="top">19</td>
		<td valign="top">გამეჩხერდება მისი მაღნარი და ბავშვიც კი დაითვლის 
		დარჩენილ ხეებს. </td>
		<td valign="top">19</td>
		<td valign="top">და დაშთომილნი მათნი იყვნენ რიცხვეულ და ყრმამან დაწერნეს 
		იგინი. </td>
	</tr>
	<tr>
		<td valign="top">20</td>
		<td valign="top">იმ დღეს აღარ დაენდობა ისრაელის ნატამალი და იაკობის 
		სახლის ნარჩომი თავის მგვემელს; უფალს, ისრაელის წმიდას, დაენდობა 
		დარწმუნებით. </td>
		<td valign="top">20</td>
		<td valign="top">და იყოს მას დღესა შინა, არღა მერმე შეეძინოს დაშთომილი 
		ისრაილსა და განრომილნი იაკობისანი არღა მერმე არმოსავ იყვნენ, 
		მიმძლავრებულთა მიმართ მათთა, არამედ იყვნენ მოსავ ღმრთისა მიმართ წმიდისა 
		ისრაილისასა ჭეშმარიტებითა. </td>
	</tr>
	<tr>
		<td valign="top">21</td>
		<td valign="top">ნატამალი დაუბრუნდება, იაკობის ნატამალი ძლიერ ღმერთს! </td>
		<td valign="top">21</td>
		<td valign="top">და იყოს დაშთომილი იაკობისი ღმრთისა მიმართ ძლიერისა. </td>
	</tr>
	<tr>
		<td valign="top">22</td>
		<td valign="top">თუმცა ზღვის ქვიშასავით იქნება შენი ერი, ისრაელ, მაგრამ 
		ნატამალი დაუბრუნდება მას. გადაწყვეტილია დაქცევა - შურისმგებელი 
		სამართლიანობა. </td>
		<td valign="top">22</td>
		<td valign="top">და უკეთუ იქმნეს ერი ისრაილისა, ვითარცა ქჳშა ზღჳსაჲ, 
		ნეშტი მათი ცხოვნდეს, რამეთუ სიტყუა შემასრულებელი და თანმკუეთი სიმართლესა 
		შინა, </td>
	</tr>
	<tr>
		<td valign="top">23</td>
		<td valign="top">
<p>
რადგან გადაწყდა ეს დაქცევა და აღასრულებს მეუფე, ცაბაოთ უფალი მთელ ქვეყანაზე. </p>
		</td>
		<td valign="top">23</td>
		<td valign="top">
<p>რამეთუ სიტყვაჲ თანშეკუეთებული ყოს უფალმან ძალთამან მკჳდროანსა შინა სრულსა. </p>
		</td>
	</tr>
	<tr>
		<td valign="top">24</td>
		<td valign="top">ამიტომ ასე ამბობს მეუფე, ცაბაოთ უფალი: ნუ გეშინია 
		აშურისა, ჩემო ერო, სიონის მკვიდრო! კვერთხით გცემს და კეტს გიღერებს, 
		როგორც ეგვიპტელნი იქცეოდნენ. </td>
		<td valign="top">24</td>
		<td valign="top">ამისთჳს ამათ იტყჳს უფალი, უფალი საბაოთ: ნუ ეშინინ ერსა 
		ჩემსა დამკჳდრებულთა სიონს შინა ასსურასტანელთაგან, რამეთუ კუერთხითა 
		დაგცეს შენ, რამეთუ წყლულება მოაწიოს შენ ზედა, ხილვად გზა ეგვიპტისა. </td>
	</tr>
	<tr>
		<td valign="top">25</td>
		<td valign="top">რადგან, სულ ცოტაც და, შეწყდება გულისწყრომა და ჩემი 
		რისხვა მათ დასაქცევად აღინთება. </td>
		<td valign="top">25</td>
		<td valign="top">მერმე, რამეთუ, მცირედღა და ედასცხრეს რისხვაჲ, ხოლო 
		გულისწყრომა ჩემი განზრახვასა ზედა მათსა. </td>
	</tr>
	<tr>
		<td valign="top">26</td>
		<td valign="top">მოუქნევს მას ცაბაოთ უფალი შოლტს, როგორც მიდიანს დასცხო 
		ყორების კლდესთან და აღიმართება წყალზე მისი კვერთხი, როგორც ეგვიპტეში 
		აღმართა. </td>
		<td valign="top">26</td>
		<td valign="top">და ზედაღუდგინნეს მათ ღმერთმან გუემანი წყლეულებისაებრ 
		მადიამისა ადგილსა შინა ჭირისასა და გულისწყრომაჲ მისი გზასა ზღუად 
		მიმართსა, ეგჳპტით კერძოსა. </td>
	</tr>
	<tr>
		<td valign="top">27</td>
		<td valign="top">იმ დღეს ჩამოგეხსნება მისი ტვირთი მხრებიდან და მისი 
		უღელი ქედიდან, და გასკდება უღელი სიმსუქნისგან. </td>
		<td valign="top">27</td>
		<td valign="top">და იყოს მას დღესა შინა, აღებულ იქმნეს უღელი მისი 
		ქედისაგან შენისა და შიში მისი შენგან და განირყუნას უღელი მისი მჴართაგან 
		შენთა, </td>
	</tr>
	<tr>
		<td valign="top">28</td>
		<td valign="top">ის მიდის ყაიათში, ჩაუვლის მიგრონს, მიქმასში საჭურველს 
		გადაინახავს; </td>
		<td valign="top">28</td>
		<td valign="top">რამეთუ მივიდეს ქალაქად ანგედ და წარვლოს მაგედდოჲ და 
		მაქმას შინა დადვას საჭურველი თჳსი. </td>
	</tr>
	<tr>
		<td valign="top">29</td>
		<td valign="top">გაივლის კლდეკარს, გებაყში გაათევს ღამეს, რამა 
		შეძრწუნდება, საულის გიბყა გაიფანტება. </td>
		<td valign="top">29</td>
		<td valign="top">და წარვლოს ღელედ და მოვიდეს გაბაონდ, დაისადგუროს. 
		შიშმან შეიპყრას რამაჲ, ქალაქი საულისი. </td>
	</tr>
	<tr>
		<td valign="top">30</td>
		<td valign="top">აყიჟინდი შენს ხმაზე, გალიმის ასულო! გესმოდეს, ლაიშა, 
		ბედშავო ყანათოთო! </td>
		<td valign="top">30</td>
		<td valign="top">ივლტოდის ასული იერუსალიმისა, კიმანებდ ჴმითა შენითა, 
		ესმეს ლაისასა, ესმეს ანათოთსა! </td>
	</tr>
	<tr>
		<td valign="top">31</td>
		<td valign="top">მადმენა გაიქცა, გებიმელებმა თავს უშველეს. </td>
		<td valign="top">31</td>
		<td valign="top">განჰკრთა მადევინა, და დამკჳდრებულნი გივეიმისანი. 
		ივედრების </td>
	</tr>
	<tr>
		<td valign="top">32</td>
		<td valign="top">კიდევ ერთი დღით ნობში დაყოვნდება, ხელს მოუღერებს სიონის 
		ასულის მთას, იერუსალიმის ბორცვს. </td>
		<td valign="top">32</td>
		<td valign="top">დღეს გზასა ზედა დადგრომად ჴელითა, ივედრების მთაჲ, ასული 
		სიონისაჲ, და ბორცუნი იერუსალჱმსშინანი. </td>
	</tr>
	<tr>
		<td valign="top">33</td>
		<td valign="top">აჰა, მეუფე, ცაბაოთ უფალი, ზარდაცემით ლეწავს რტოებს; 
		ტანმაღალნი გაიჩეხებიან და აღზევებულნი დაემხობიან. </td>
		<td valign="top">33</td>
		<td valign="top">და აჰა, მეფე, უფალი საბაოთ, თანაღაშფოთებს დიდებულთა 
		ძალისა მიერ, და მაღალნი გინებითა შეიმუსრნენ. </td>
	</tr>
	<tr>
		<td valign="top">34</td>
		<td valign="top">გაკაფავს რკინით ტყის უღრანს და დაეცემა ლიბანი ძლიერის 
		ხელით. </td>
		<td valign="top">34</td>
		<td valign="top">და დამდაბლდენ და დაეცნენ მაღალნი მახვილითა, ხოლო ლიბანი 
		მაღალთა თანა დაეცეს.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>