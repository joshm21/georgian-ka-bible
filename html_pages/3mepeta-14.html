<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მესამე მეფეთა (თავი 14)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მესამე მეფეთა</h1>
<h2>თავი მეთოთხმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
ამ დროს ავად გახდა იერობოამის ძე, აბია. </p>
		</td>
		<td width="2%" valign="top">1</td>
		<td width="48%" valign="top">
<p>მას ჟამსა დასნეულდა აბია, ძე იერობუამისა. </p>
		</td>
	</tr>
	<tr>
		<td valign="top">2</td>
		<td valign="top">
უთხრა ცოლს იერობოამმა: ადექი და გადაიცვი, რომ ვერ გიცნონ, იერობოამის ცოლი რომ 
ხარ, და წადი სილოამს. იქ არის ახია, წინასწარმეტყველი; მან მითხრა, ამ ერის მეფე 
გახდებიო. </td>
		<td valign="top">2</td>
		<td valign="top">და ჰრქვა იერობუამ ცოლსა მას თჳსსა: უცნაურ იყავნ თავი 
		შენი და ნუმცა ვინ გიცნობს შენ, ვითარმედ ცოლი იერობუამისი ხარ, და მიხჳდე 
		სელომად და, აჰა, მუნ არს აქია წინაწარმეტყუელი, იგი იტყოდა ჩემთჳს მეფედ 
		ზედა ერსა ამასა. </td>
	</tr>
	<tr>
		<td valign="top">3</td>
		<td valign="top">ხელში აიღე ათი პური, ნამცხვრები, ერთი ქილა თაფლი, მიდი 
		მასთან და ის გეტყვის, რა დაემართება ბავშვს. </td>
		<td valign="top">3</td>
		<td valign="top">და მიართუ კაცსა მას ღმრთისასა პურნი და კვერნი ყრმათა 
		მისთა და სკიჭი და სტამნითა თაფლი, და მიხჳდე მისა და გითხრას შენ, რა 
		ყოფად არს ყრმისა მაგისთჳს. </td>
	</tr>
	<tr>
		<td valign="top">4</td>
		<td valign="top">ასეც მოიქცა იერობოამის ცოლი. ადგა და წავიდა სილოამს, და 
		მივიდა ახიას სახლში. მაგრამ ვეღარ ხედავდა ახია, რადგან სიბერის გამო 
		თვალის ჩინი წართმეოდა. </td>
		<td valign="top">4</td>
		<td valign="top">და ყო ეგრე ცოლმან მან იერობუამისმან და აღდგა და წარვიდა 
		სელომად და შევიდა სახლსა მას აქიასასა. და კაცი იგი მაშურალ იყო სიბერითა 
		და თუალნი მისნი დამძიმებულ. </td>
	</tr>
	<tr>
		<td valign="top">5</td>
		<td valign="top">უფალმა უთხრა ახიას: აჰა, იერობოამის ცოლი მოდის შენთან, 
		ავადმყოფი ბავშვის ამბავი რომ გკითხოს, ასე და ასე ელაპარაკე. როცა მოვა, 
		გადაცმული იქნება. </td>
		<td valign="top">5</td>
		<td valign="top">და ჰრქუა უფალმან აქიას: აჰა, ცოლი იერობუამისი მოვალს 
		კითხვად შენდა ძისა თჳსისათჳს, რამეთუ სნეულ არს ესე და ესე ჰრქუა მას. </td>
	</tr>
	<tr>
		<td valign="top">6</td>
		<td valign="top">როცა გაიგონა ახიამ კართან მომდგარი ქალის ფეხის ხმა, 
		დაიძახა: შემოდი, იერობოამის ცოლო! რისთვის გადაგიცვამს. მძიმე ამბავი უნდა 
		გამცნო. </td>
		<td valign="top">6</td>
		<td valign="top">და იყო, შესლვასა მას მისსა და თავი უცნაურ-ყო, და იყო, 
		ვითარცა ესმა აქიასა განხმა კართა და ბგერა ფერჴთა მისთა შესლვასა მას 
		მისთა და თქუა: შემოვიდა ცოლი იერობუამისა. რა არს ეგე, რამეთუ უცნაურქმნილ 
		ხარ და მე მოვლინებულ ვარ შენდა სიფიცხლით? </td>
	</tr>
	<tr>
		<td valign="top">7</td>
		<td valign="top">წადი, უთხარი იერობოამს, ასე ამბობს-თქო უფალი, ისრაელის 
		ღმერთი: მე აღგაზევე შენ ამ ერში და ისრაელის ერისმთავრად დაგადგინე. </td>
		<td valign="top">7</td>
		<td valign="top">მივედ და არქუ იერობუამს: ესრე იტყჳს უფალი ღმერთი 
		ისრაჱლისა: ამისთჳს, რამეთუ აღგამაღლე შენ შორის ერსა მაგას და მიგეც შენ 
		წინამძღუარად ერსა მაგას ჩემსა ისრაჱლსა. </td>
	</tr>
	<tr>
		<td valign="top">8</td>
		<td valign="top">მე გამოვგლიჯე დავითის სახლს მეფობა და შენ მოგეცი, თუმცა 
		არ გავხარ ჩემს მორჩილს დავითს, რომელიც იცავდა ჩემს მცნებებს, მთელი გულით 
		მომყვებოდა უკან და მხოლოდ სიმართლეს სჩადიოდა ჩემს თვალში. </td>
		<td valign="top">8</td>
		<td valign="top">და განვხეთქე მეფობაჲ ეგე სახლისაგან დავითისა, მიგეც შენ 
		და არა იქმენ, ვითარცა მონა ჩემი დავით, რომელმან დაიცუნა მცნებანი ჩემნი 
		და შემიდგა ყოვლითა გულითა თჳსითა ყოფად სამართალი წინაშე ჩემსა. </td>
	</tr>
	<tr>
		<td valign="top">9</td>
		<td valign="top">
შენ ყველა მათგანზე უარესად მოიქეცი, ვინც კი შენამდე ყოფილა; წახვედი და უცხო 
ღმერთები და კერპები გაიჩინე ჩემს განსარისხებლად. თავად მე ზურგს უკან მომისროლე. </td>
		<td valign="top">9</td>
		<td valign="top">და განსძვინდი უფროს ყოველთასა, რომელ იყუნეს წინა შენსა 
		და იქმნენ შენსა ღმერთნი უცხონი დასხმითნი განსარისხებელად ჩემდა და მე 
		განმიშორენ პირისაგან შენისა. </td>
	</tr>
	<tr>
		<td valign="top">10</td>
		<td valign="top">
ამიტომ, აჰა, უბედურებას დავატეხ იერობოამის სახლს და ამოვძირკვავ ყველას, ვინც კი 
კედელთან მშარდავი ჰყავს იერობოამს, ყმასა და აზატს ისრაელში; გავხვეტავ იერობოამის 
სახლს, როგორც პირწმინდად გახვეტენ ხოლმე ნაგავს. </td>
		<td valign="top">10</td>
		<td valign="top">
ამისთჳს მოვავლინო მე ძჳრი ზედა სახლსა მას იერობუამისსა და მოვსპო იერობუამისი, 
რომელი აფსმიდეს კედელსა, შეღრეკილ და დაჴსნილ შორის ისრაჱლისა და შევკრიბო 
შემდგომად სახლისა მის იერობუამისი, ვითარცა ვინ შეკრების ნაგევი ვიდრე 
მოსრულებადმდე მისა. </td>
	</tr>
	<tr>
		<td valign="top">11</td>
		<td valign="top">
<p>
ვინც ქალაქში მოუკვდება იერობოამს, იმას ძაღლები შეჭამენ, ვინც გარეთ მოკვდება, ცის 
ფრინველები დაჯიჯგნიან. რადგან ასე ბრძანა უფალმა. </p>
		</td>
		<td valign="top">11</td>
		<td valign="top">
<p>მძორები იერობუამისი ქალაქსა შინა შეჭამნენ ძაღლთა და მკუდარნი ველთა შეჭამნენ 
ფრინველთა ცისათა, რამეთუ უფალი იტყოდა. </p>
		</td>
	</tr>
	<tr>
		<td valign="top">12</td>
		<td valign="top">
ახლა ადექი და შენს სახლში წადი, ქალაქში შეადგამ თუ არა ფეხს, მოკვდება ბავშვი. </td>
		<td valign="top">12</td>
		<td valign="top">და შენ აღდეგ და წარვედ სახიდ შენდა და შესლვასა ოდენ 
		შენსა ქალაქად მოკუედინ ყრმა იგი. </td>
	</tr>
	<tr>
		<td valign="top">13</td>
		<td valign="top">დაიტირებს მთელი ისრაელი და დამარხავენ; ეგ ერთადერთი 
		ჩაუვა იერობოამს საფლავში, რადგან იერობოამის მთელი სახლიდან მხოლოდ მასში 
		აღმოჩნდა სიკეთე უფლის, ისრაელის ღმერთის წინაშე. </td>
		<td valign="top">13</td>
		<td valign="top">და იტყებედ იგი ყოველმან ისრაჱლმან და დაფლედ იგი, რამეთუ 
		იგი ხოლო იერობუამისი დაიდვის სამარესა, რამეთუ იპოვა მის თანა სიტყუაჲ 
		კეთილი უფლისათჳს ღმრთისა ისრაჱლისა სახლსა იერობუამისსა. </td>
	</tr>
	<tr>
		<td valign="top">14</td>
		<td valign="top">უფალი დაადგენს თავის მეფეს ისრაელზე, რომელიც მოსპობს 
		იერობოამის სახლს იმ დღეს, და რატომ ახლავე არა? </td>
		<td valign="top">14</td>
		<td valign="top">და აღადგინოს უფალმან თჳსა მეფედ ზედა ისრაჱლსა, რომელმან 
		დასცეს სახლი იერობუამისი მას დღესა შინა. </td>
	</tr>
	<tr>
		<td valign="top">15</td>
		<td valign="top">დალახვრავს უფალი ისრაელს და დაემსგავსება იგი წყალზე 
		მოქანავე ლერწამს, აღმოფხვრის ისრაელს ამ დალოცვილი მიწიდან, რომელიც მათ 
		მამა-პაპას მისცა, და მდინარის გაღმა გადარეკავს, რადგან აშერები გაიჩინეს 
		უფლის გასარისხებლად. </td>
		<td valign="top">15</td>
		<td valign="top">და აწ რადღამე დასცეს უფალმან ისრაჱლი? რამეთუ ირყევის 
		ვითარცა ლერწამი წყალსა და აღჴვარდოს უფალმან ისრაჱლი ქუეყანისა ამისგან 
		შვებისა, რომელ მისცა მამათა მათთა და განიქარვნეს იგინი წიაღ მდინარესა 
		მას ამისთჳს, რამეთუ იქმნეს თჳსა მაღალნი განსარისხებელად უფლისა. </td>
	</tr>
	<tr>
		<td valign="top">16</td>
		<td valign="top">
გასწირავს ისრაელს იერობოამის გამო, თავადაც რომ სცოდა და ისრაელიც რომ შეიყვანა 
ცოდვაში. </td>
		<td valign="top">16</td>
		<td valign="top">და მისცეს უფალმან ისრაჱლი ცოდვათათჳს იერობუამისთა, 
		რომელ ცოდა, და აცოდვა ისრაჱლი. </td>
	</tr>
	<tr>
		<td valign="top">17</td>
		<td valign="top">ადგა იერობოამის ცოლი და წავიდა. მივიდა თირცაში და ვიდრე 
		ზღურბლს გადააბიჯებდა, მოკვდა ყმაწვილი. </td>
		<td valign="top">17</td>
		<td valign="top">და აღდგა ცოლი იერობუამისი და წარვიდა სარირად. და იყო, 
		ვითარცა შევიდოდა ბჭეთა მათ ტაძრისათა, მოკუდა ყრმა იგი. </td>
	</tr>
	<tr>
		<td valign="top">18</td>
		<td valign="top">დამარხეს და დაიტირა იგი მთელმა ისრაელმა, როგორც 
		ნათქვამი ჰქონდა უფალს ახია წინასწარმეტყველის პირით. </td>
		<td valign="top">18</td>
		<td valign="top">და იტყებდეს იგი და დაფლეს იგი ყოველმან ისრაჱლმან 
		მსგავსად სიტყჳსა მის უფლისა, რომელსა იტყოდა ჴელითა მონისა თჳსისა აქია 
		წინაწარმეტყუელისათა. </td>
	</tr>
	<tr>
		<td valign="top">19</td>
		<td valign="top">იერობოამის დანარჩენი საქმენი, როგორ იბრძოდა იგი და 
		როგორ გამეფდა, ისრაელის მეფეთა მატიანეშია ჩაწერილი. </td>
		<td valign="top">19</td>
		<td valign="top">და ნეშტნი სიტყუათა იერობუამისნი, რაოდენ ვის ბრძოდა, 
		რაოდენ მეფობდა, აჰა, წერილ არიან წიგნთა სიტყუათა დღეთა მეფეთა მათ 
		ისრაჱლისათა. </td>
	</tr>
	<tr>
		<td valign="top">20</td>
		<td valign="top">ხანი იერობოამის მეფობისა იყო ოცდაორი წელი. განისვენა 
		მან თავის მამა-პაპასთან და მის ნაცვლად მისი ძე, ნადაბი გამეფდა. </td>
		<td valign="top">20</td>
		<td valign="top">და დღენი, რაოდენ მეფობდა იერობუამ, ოცდაორ წელ. და 
		დაიძინა მამათა თჳსთა თანა. და მეფობდა ნაბატ, ძე მისი, მის წილ. </td>
	</tr>
	<tr>
		<td valign="top">21</td>
		<td valign="top">
<p>
ხოლო სოლომონის ძე რობოამი იუდაში მეფობდა. ორმოცდაერთი წლისა იყო რობოამი, როცა 
გამეფდა და ჩვიდმეტ წელს მეფობდა იერუსალიმში, იმ ქალაქში, რომელიც ისრაელის ყველა 
შტოდან ამოირჩია უფალმა თავისი სახელის დასამკვიდრებლად. მისი დედა იყო ნაყამა, 
ყამონელი ქალი. </p>
		</td>
		<td valign="top">21</td>
		<td valign="top">
<p>და რობუამ, ძე სოლომონისი, მეფობდა ზედა იუდასა. ძე ორმეოცდაერთისა წლისა იყო 
რობუამ დადგომასა მას მისა მეფედ, და ათჩჳდმეტ წელ მეფობდა იერუსალჱმს ქალაქსა, 
რომელი გამოირჩია უფალმან დადებად სახელი მისი მას ზედა ყოველთაგან ნათესავთა 
ისრაჱლისათა, და სახელი დედისა მისისა ნაამა ამანიტელი. </p>
		</td>
	</tr>
	<tr>
		<td valign="top">22</td>
		<td valign="top">ბოროტად იქცეოდა იუდა უფლის თვალში და თავიანთ მამა-პაპას 
		გადაამეტეს ცოდვებში, რითაც გულისწყრომით ავსებდნენ უფალს. </td>
		<td valign="top">22</td>
		<td valign="top">და ქმნა რობუამ ბოროტი წინაშე უფლისა და აღიშურა ყოფად 
		ყოველივე, რაცა ქმნეს მამათა მისთა და მსგავსად ცოდვათა მათთა, რომელ 
		ცოდეს. </td>
	</tr>
	<tr>
		<td valign="top">23</td>
		<td valign="top">მათაც გაიშენეს გორაკები, სვეტები და აშერები ყველა მაღალ 
		ბორცვზე და ხემხვივანის ქვეშ. </td>
		<td valign="top">23</td>
		<td valign="top">და აღაშენნეს მათცა თჳსა მაღალნი და მაღნარნი ზედა 
		ყოველსა ბორცუსა მაღალსა ქუეშე ყოველს ხესა მაგრილობელსა. </td>
	</tr>
	<tr>
		<td valign="top">24</td>
		<td valign="top">როსკიპნიც იყვნენ ქვეყანაში, სჩადიოდნენ იმ ხალხების 
		ყოველგვარ სიბილწეს, რომელნიც აყარა უფალმა ისრაელიანებისგან. </td>
		<td valign="top">24</td>
		<td valign="top">და ზმნა იყო ქუეყანასა მათსა და ქმნეს საძაგელები ყოველთა 
		მათ ნათესავთა, რომელნი მოსპნა უფალმან პირისაგან ძეთა ისრაჱლისათა. </td>
	</tr>
	<tr>
		<td valign="top">25</td>
		<td valign="top">რობოამის მეფობის მეხუთე წელს დაესხა შიშაკი, ეგვიპტის 
		მეფე, იერუსალიმს. </td>
		<td valign="top">25</td>
		<td valign="top">და იყო, წელსა მას მეხუთესა სუფევასა რობუამისასა 
		აღმოვიდა სუსაკიმ, მეფე ეგჳპტისა, იერუსალჱმად. </td>
	</tr>
	<tr>
		<td valign="top">26</td>
		<td valign="top">წაიღო უფლის სახლისა და სამეფო სახლის განძეულობა, 
		ყველაფერი წაიღო; წაიღო ოქროს ფარებიც, სოლომონმა რომ გააკეთა. </td>
		<td valign="top">26</td>
		<td valign="top">და წარიღო ყოველი ფასი სახლისა მის უფლისა და ფასი 
		სახლისა მის მეფისა და ოროლნი იგი ოქროსანი, რომელ ქმნა სოლომონ. </td>
	</tr>
	<tr>
		<td valign="top">27</td>
		<td valign="top">დაამზადა მეფე რობოამმა მათ ნაცვლად სპილენძის ფარები და 
		ჩააბარა ისინი მალემსრბოლთა უფროსებს, რომელნიც სამეფო სახლის შესასვლელს 
		დარაჯობდნენ. </td>
		<td valign="top">27</td>
		<td valign="top">და ქმნა მეფემან რობუამ მის წილ ჯაჭუ-ჭური სპილენძისა და 
		აღიღიან მთავართა მათ წინამცურვალთა, რომელნი სცვედ ბჭეთა სახლისა 
		მეფისათა. </td>
	</tr>
	<tr>
		<td valign="top">28</td>
		<td valign="top">ყოველთვის, როცა მეფე უფლის სახლში შედიოდა, 
		მალემსრბოლებს მოჰქონდათ ისინი, და მერე ისევ აბრუნებდნენ მალემსრბოლელთა 
		ოთახში. </td>
		<td valign="top">28</td>
		<td valign="top">და რაჟამს შევალნ მეფე სახლსა მას უფლისასა, აღიღიან იგი 
		წინამცურვალთა მათ და დააყრდიან იგი თავეთ წინამცურვალთასა. </td>
	</tr>
	<tr>
		<td valign="top">29</td>
		<td valign="top">რობოამის დანარჩენი საქმენი, ყველაფერი რაც გააკეთა, 
		იუდას მეფეთა მატიანეშია ჩაწერილი. </td>
		<td valign="top">29</td>
		<td valign="top">და ნეშტნი სიტყუათა რობუამისთანი და ყოველი, რაჲცა ქმნა, 
		აჰა, ესერა, წერილ არიან წიგნთა სიტყუათა დღეთა მეფეთა იუდასთასა. </td>
	</tr>
	<tr>
		<td valign="top">30</td>
		<td valign="top">გამუდმებული ომი იყო რობოამსა და იერობოამს შორის. </td>
		<td valign="top">30</td>
		<td valign="top">და ბრძოლა იყო შორის რობუამისა და შორის იერობუამისა 
		ყოველთა დღეთა. </td>
	</tr>
	<tr>
		<td valign="top">31</td>
		<td valign="top">განისვენა რობოამმა თავის მამა-პაპასთან და დაიმარხა 
		თავისი მამა-პაპის გვერდით დავითის ქალაქში, დედამისი იყო ნაყამა, ამონელი 
		ქალი. მის ნაცვლად მისი ძე აბიამი გამეფდა. </td>
		<td valign="top">31</td>
		<td valign="top">დაიძინა რობუამ მამათა თჳსთა თანა ქალაქსა დავითისასა და 
		სახელი დედისა მისისა ნამა ამანიტელი და მეფობდა აბიუ, ძე მისი, მის წილ. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>