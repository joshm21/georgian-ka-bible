<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - პირველი ნეშტთა (თავი 26)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>პირველი ნეშტთა</h1>
<h2>თავი ოცდამეექვსე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
კარისმცველთა დასები. კორხიელთაგან: მეშელემიაჰუ კორეხის ძე - ასაფის ძეთაგან. 
</p>
		</td>
		<td width="2%" valign="top">1</td>
		<td width="48%" valign="top">
<p>განყოფა ბჭეებისა: ძეთა კორეთა: მოსოლამ, ძე კორესი, ძეთაგან ასაფისთა. </p>
		</td>
	</tr>
	<tr>
		<td valign="top">2</td>
		<td valign="top">
მეშელემიაჰუს ძენი: ზექარია - პირმშო, იედიყაელი - მეორე, ზებადიაჰუ - მესამე, 
იათნიელი - მეოთხე, </td>
		<td valign="top">2</td>
		<td valign="top">და მასელემიასნი ძენი: ზაქარია, პირმშო, იასიელ მეორე, 
		აზაბად მესამე, ნათან მეოთხე, იოველ </td>
	</tr>
	<tr>
		<td valign="top">3</td>
		<td valign="top">ყელამი - მეხუთე, იეჰოხანანი - მეექვსე, ელიეჰოყენაი - 
		მეშვიდე. </td>
		<td valign="top">3</td>
		<td valign="top">მეხუთე, იოვან მეექუსე, იონათან მეშჳდე, ელიოვე. </td>
	</tr>
	<tr>
		<td valign="top">4</td>
		<td valign="top">ყობედ-ედომის ძენი: შემაყია - პირმშო, იეჰოზაბადი - 
		მეორე, იოახი - მესამე, საქარი - მეოთხე, ნეთანელი - მეხუთე. </td>
		<td valign="top">4</td>
		<td valign="top">და იდუთუმასნი ძენი: სემია, პირმშო, იოზაბათ მეორე, იოალ 
		მესამე, ზაქარ მეოთხე, ნათანაელ მეხუთე, </td>
	</tr>
	<tr>
		<td valign="top">5</td>
		<td valign="top">ყამიელი - მეექვსე, ისაქარი - მეშვიდე, ფეყულთაი - მერვე, 
		რადგან ღმერთმა აკურთხა იგი. </td>
		<td valign="top">5</td>
		<td valign="top">ამიელ მეექუსე, ისაქარ მეშჳდე, ფოლოთოეთე მერვე, რამეთუ 
		აკურთხა იგი უფალმან. </td>
	</tr>
	<tr>
		<td valign="top">6</td>
		<td valign="top">მის ძეს, შემაყიას, ვაჟები შეეძინა, რომელნიც მამისსახლს 
		განაგებდნენ, ვინაიდან მაგარი ვაჟკაცები იყვნენ. </td>
		<td valign="top">6</td>
		<td valign="top">და სამეას, ძესა მისსა, ესხნეს ძეები, პირმშონი ძენი 
		ძლიერნი სახლსა მამულსა მისსა, რამეთუ ძლიერ იყუნეს. </td>
	</tr>
	<tr>
		<td valign="top">7</td>
		<td valign="top">შემაყიას ძენი: ყათნი, რეფაელი, ყობედი, ელზაბადი, მისი 
		ძმანი, მაგარი ხალხი, ელიჰუ და სემაქიაჰუ. </td>
		<td valign="top">7</td>
		<td valign="top">ძენი სამეასნი: აგონი, და რაფაელ, და ობედ, და ელზაბად და 
		აქიუდ, ძმანი მისნი, და ძენი ძლიერნი ძალითა: ელიუ, და სამაბაქია და 
		ისბაკობ. </td>
	</tr>
	<tr>
		<td valign="top">8</td>
		<td valign="top">ყველანი ყობედ-ედომის ძენი იყვნენ. ისინი თავიანთი 
		ძეებითა და ძმებითურთ მაგარი ვაჟკაცვბი იყვნენ და სამსახურის გაწევის უნარი 
		ჰქონდათ. ყობედ-ედომს ასეთები სულ სამოცდაორი ჰყავდა. </td>
		<td valign="top">8</td>
		<td valign="top">ყოველნი ესე ძენი აბდედონისი, ესენი და ძმანი მათნი, და 
		ძენი მათნი ძლიერნი ძალითა იყოფოდეს ძლიერად საქმესა, ყოველნი სამეოცდაორი 
		აბდედომს. </td>
	</tr>
	<tr>
		<td valign="top">9</td>
		<td valign="top">მეშელემიაჰუს თვრამეტი ვაჟი და ძმა, მაგარი ვაჟკაცები, 
		ჰყავდა. </td>
		<td valign="top">9</td>
		<td valign="top">და სელემიას ესხნეს ძენი და ძმანი ათხუთმეტ. </td>
	</tr>
	<tr>
		<td valign="top">10</td>
		<td valign="top">ხოსას, მერარის ერთ-ერთი ძეთაგანის, ვაჟები: უფროსი შიმრი 
		იყო (თუმცა პირმშო არ ყოფილა - მამამისმა არგუნა მას უფროსობა); </td>
		<td valign="top">10</td>
		<td valign="top">და ეოსამ, ძეთაგან მერარისთა, ძე ერთი შამორისა. და 
		სცვიდეს დასაბამსა, რამეთუ არა ესუა მას პირმშო და ყო იგი მამამან მისმან 
		მთავარ. </td>
	</tr>
	<tr>
		<td valign="top">11</td>
		<td valign="top">ხილკიაჰუ მომდევნო იყო, ტებალიაჰუ - მესამე, ზაქარიაჰუ - 
		მეოთხე. ხოსას სულ ცამეტი ვაჟი და ძმა ჰყავდა. </td>
		<td valign="top">11</td>
		<td valign="top">ქელკი მეორე, ტაბელია მესამე, ზაქარია მეოთხე; ესე 
		ყოველნი ძენი და ძმანი უსაისნი ათოთხმეტ. </td>
	</tr>
	<tr>
		<td valign="top">12</td>
		<td valign="top">
<p>
კარისმცველთა დასს, მოყმეთა თავკაცებს ჩაბარდათ დაცვა თავიანთ ძმებთან ერთად უფლის 
სახლში სამსახურის გასაწევად. </p>
		</td>
		<td valign="top">12</td>
		<td valign="top">
<p>ამათა იყო განყოფა ბჭეებისა მთავართა მათ ძლიერთა მდევარ შემდგომითი შემდგომად 
ძმანი მათნი და მსახურებად სახლსა შინა უფლისასა. </p>
		</td>
	</tr>
	<tr>
		<td valign="top">13</td>
		<td valign="top">ყველა კარიბჭეზე წილი ყარეს, როგორც დიდებმა, ისე 
		პატარებმა, თავ-თავიანთი მამისსახლების მიხედვით. </td>
		<td valign="top">13</td>
		<td valign="top">განიგდეს წილი მცირითგან ვიდრე მწვისამდე, სახლად და 
		სახლად მამათა მათთა ბჭეთა. </td>
	</tr>
	<tr>
		<td valign="top">14</td>
		<td valign="top">აღმოსავლეთის მხარე შელემიაჰუს ერგო წილად. მის ვაჟს 
		ზაქარიას, გონიერ მრჩეველს, უყარეს წილი და მას წილად ჩრდილოეთის მხარე 
		შეხვდა. </td>
		<td valign="top">14</td>
		<td valign="top">და გამოუჴდა წილი მზისა აღმოსავლისა ბჭისა სემიას და 
		ზაქარიას, ძესა მისსა. იოვადს, გულით მზრახველსა გულთა თჳსთა, განუგდეს 
		წილი და გამოუჴდა წილი ჩრდილოთ, </td>
	</tr>
	<tr>
		<td valign="top">15</td>
		<td valign="top">ყობედ-ედომს სამხრეთის მხარე ერგო წილად, მის ძეებს - 
		საკუჭნაო. </td>
		<td valign="top">15</td>
		<td valign="top">აბდედონს სამხრით კერძო და ძეთა მისთა პირისპირ წინაშე 
		სახლსა ასაფისასა. </td>
	</tr>
	<tr>
		<td valign="top">16</td>
		<td valign="top">შუფიმსა და ხოსას - დასავლეთის მხარე შეხვდა, შალექეთის 
		ჭიშკართან, საიდანაც გზა ადის და დაცვა დაცვის პირისპირ დგას. </td>
		<td valign="top">16</td>
		<td valign="top">მესამესა ბჭისა იოვასისა დასავლით კერძო ბჭითურთ მსხორით 
		აღსავალსა მას საპყრობილედ და წინაშე საპყრობილესა მას მზისა აღმოსავლით. </td>
	</tr>
	<tr>
		<td valign="top">17</td>
		<td valign="top">აღმოსავლეთით ექვსი ლევიანი იდგა, ჩრდილოეთით დღეში ოთხი 
		იდგა, სამხრეთით დღეში ოთხი იდგა, საკუჭნაოსთან კი ორ-ორი. </td>
		<td valign="top">17</td>
		<td valign="top">ხოლო ლევიტელნი ექუსნი დღესა და ჩრდილოთ დღესა ოთხნი და 
		სამხრით დღესა ოთხნი და ასაფინს ორ-ორი მსხორით, </td>
	</tr>
	<tr>
		<td valign="top">18</td>
		<td valign="top">ფარბარის დასავლეთით, გზაზე, ოთხნი იდგნენ, თავად 
		ფარბართან კი - ორნი. </td>
		<td valign="top">18</td>
		<td valign="top">დასავლით ოთხნი და ალაგსა ორ-ორი მსხორით, </td>
	</tr>
	<tr>
		<td valign="top">19</td>
		<td valign="top">აჰა, კორახისა და მერარის ძეების კარისმცველთა დასები. </td>
		<td valign="top">19</td>
		<td valign="top">ესე არს განყოფა მეკარეთა ძეთა კორესთა და ძეთა 
		მერარისთა. </td>
	</tr>
	<tr>
		<td valign="top">20</td>
		<td valign="top">ლევიანთაგან: ახია ღვთის სახლის საგანძურსა და შენაწირი 
		ნივთების საგანძურს დარაჯობდა. </td>
		<td valign="top">20</td>
		<td valign="top">და ლევიტელნი, ძმანი მათნი, საუნჯეთა ზედა წმიდასა 
		განწმედილთასა, </td>
	</tr>
	<tr>
		<td valign="top">21</td>
		<td valign="top">ლაყდანის ძენი, გერშუნელთა ძენი ლაყდანისგან, მამისსახლის 
		თავკაცები ლაყდან გერშუნელისგან: იეხიელი. </td>
		<td valign="top">21</td>
		<td valign="top">ძენი ლედასნი, ძისა გერსონიანი: ლედან, მთავარნი ტომთა 
		ლედანისთანი გერსონისნი, იეიელ, </td>
	</tr>
	<tr>
		<td valign="top">22</td>
		<td valign="top">იეხიელის ძენი: ზეთამი და მისი ძმა იოელი უფლის სახლის 
		საგანძურს დარაჯობდნენ. </td>
		<td valign="top">22</td>
		<td valign="top">და ძენი იეიელისანი: ზეთამ და იოელ, ძმა მისი, საუნჯეთა 
		ზედა სახლისა უფლისათა, </td>
	</tr>
	<tr>
		<td valign="top">23</td>
		<td valign="top">
<p>
ყამრამელებისგან, იცჰარელებისგან, ხებრონელებისგან და ყაზიელებისგან იყო: </p>
		</td>
		<td valign="top">23</td>
		<td valign="top">
<p>ამრამიმი და ისაარ, ქებრონ და ოზიელ, </p>
		</td>
	</tr>
	<tr>
		<td valign="top">24</td>
		<td valign="top">შებუელი ძე გერშომისა, მოსეს ძისა, რომელიც საგანძურის 
		ზედამხედველი იყო. </td>
		<td valign="top">24</td>
		<td valign="top">და სებიელ, ძე გერსამისი, ძისა მოსესის, მთავარი საუნჯეთა 
		ზედა, </td>
	</tr>
	<tr>
		<td valign="top">25</td>
		<td valign="top">მისი ძმები ელიყეზერისგან: მისი ძე რეხაბიაჰუ, მისი ძე 
		იეშაყიაჰუ, მისი ძე იორამი, მისი ძე შელომითი. </td>
		<td valign="top">25</td>
		<td valign="top">და ძმასა მისსა ელიეზერს რაბია, ძე მისი, და ოსია, ძე 
		მისი, და ზექრი, ძე მისი, და ზეჰალმოთ, ძე მისი, </td>
	</tr>
	<tr>
		<td valign="top">26</td>
		<td valign="top">ის შელომითი თავისი ძმებითურთ დარაჯობდა შემოწირულობათა 
		მთელ საგანძურს, რომელიც მეფე დავითმა, მამისსახლთა თავკაცებმა, 
		ათასისთავებმა, ასისთავებმა და სარდლებმა შესწირეს. </td>
		<td valign="top">26</td>
		<td valign="top">ესე სალომოთ და ძმანი მისნი ყოველთა ზედა საუნჯეთა 
		წმიდათასა მათ ტომთასა, რომელნი განწმიდნა დავით მთავართა მათ ტომთა, და 
		ათასისთავთა, და ასისთავთა და ერისთავთა ერისათა, </td>
	</tr>
	<tr>
		<td valign="top">27</td>
		<td valign="top">ომიდან და ნაალაფრიდან სწირავდნენ უფლის სახლის 
		შესანახად. </td>
		<td valign="top">27</td>
		<td valign="top">რომელ-იგი მოიღო ქალაქთაგან და ნატყუენავთაგან და 
		განწმიდა მათგანი, რათა არა რა აკლდეს შენებასა მას სახლისა ღმრთისასა, </td>
	</tr>
	<tr>
		<td valign="top">28</td>
		<td valign="top">ყველაფერი, რაც სამუელ წინასწარმეტყველმა, საულ კიშის 
		ძემ, აბნერ ნერის ძემ, იოაბ ცერუიას ძემ შესწირეს, ყველა ეს შენაწირი 
		შელომითისა და მისი ძმების ხელში იყო. </td>
		<td valign="top">28</td>
		<td valign="top">და რომელი შესწირავს ჟამთა სამოელ წინაწარმეტყუელისათა. 
		და საულის, ძის კისისათა, და აბინერ, ძისა ნერისათა. და იოაბ, ძისა 
		სარუასთასა, ყოველი, რაოდენი წმიდა-ყო ჴელითა სოლომონისათა და ძმათა 
		მისთათა, </td>
	</tr>
	<tr>
		<td valign="top">29</td>
		<td valign="top">იცჰარელთაგან ქენანიაჰუ და მისი ძმები ისრაელში საგარეო 
		სამსახურზე იყვნენ გამწესებულნი მზირებად და მსაჯულებად. </td>
		<td valign="top">29</td>
		<td valign="top">ისაარისი: ქონენი და ძენი მისნი საქმესა ზედა გარეშესა და 
		ისრაჱლსა ზედა მწიგნობრებად და მსაჯულად, </td>
	</tr>
	<tr>
		<td valign="top">30</td>
		<td valign="top">ხებრონელთაგან: ხაშაბიაჰუ და მისი ძმები, მაგარი 
		ვაჟკაცები, ათას შვიდასნი, დანიშნულნი იყვნენ ისრაელზე იორდანის გაღმიდან 
		დასავლეთამდე, უფლის ყოველგვარი საქმისათვის და მეფის ყოველგვარი 
		სამსახურისთვის. </td>
		<td valign="top">30</td>
		<td valign="top">ქებრონისი: ასდიას და ძმანი მისნი, ძენი ძლიერებისნი, 
		ათას შჳდას აღხილვასა ზედა ისრაჱლისასა წიაღ კერძო იორდანესა მზისა 
		დასავლით ყოველსა მას მსახურებასა უფლისასა და საქმესა მეფისასა, </td>
	</tr>
	<tr>
		<td valign="top">31</td>
		<td valign="top">ხებრონელებს იერია ხებრონელი ჰყავდათ თავკაცად თავიანთ 
		გვარ-ტომში, მამისსახლში. დავითის მეფობის მეორმოცე წელს გამოიკითხეს და 
		მათ შორის მაგარი ვაჟკაცები აღმოაჩინეს გალაადის იაყზერში. </td>
		<td valign="top">31</td>
		<td valign="top">ქებრონისი: ურიასი, მთავარი ქებრონელთა ნათესავისა 
		მათისაებრ ტომად-ტომადისა, მეორმეოცესა წელსა მეფობისა დავითისსა ესე 
		აღრაცხვისა წიგნნი მუნ პოვნეს და კაცნი ძლიერნი მათ შორის აზერას შინა 
		გალაადისასა. </td>
	</tr>
	<tr>
		<td valign="top">32</td>
		<td valign="top">მათი ძმანი, მაგარი ვაჟკაცები, ორიათას შვიდასნი იყვნენ - 
		მამისსახლის თავკაცნი. დავით მეფემ ისინი რეუბენიანებში, გადელებში და 
		მენაშეს ტომის ნახევარში გაამწესა ღვთის ყველა საქმისთვის და სამეფო 
		საქმისთვის. </td>
		<td valign="top">32</td>
		<td valign="top">და ძმანი მისნი, ძენი ძლიერებისნი, ორ ათას და შჳდას 
		მთავარნი ტომებისანი. და დაადგინნა იგინი დავით მეფემან რუბენსა ზედა და 
		გადსა და კერძოსა ნათესავსა მანასესასა ყოველსა ზედა სიტყუასა ღმრთისასა და 
		სიტყუასა მეფისასა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>