<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ქებათა-ქება სოლომონისა (თავი 8)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ქებათა-ქება სოლომონისა</h1>
<h2>თავი მერვე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
ნეტავ ჩემი ძმა ყოფილიყავი, დედაჩემის ძუძუნაწოვი! გარეთ გიპოვნიდი, გაკოცებდი და 
არ დამძრახავდნენ. </p>
		</td>
		<td width="2%" valign="top">1</td>
		<td width="48%" valign="top">
<p>ვინ მოგცნეს შენ, ძმისწულო ჩემო, წოვნად ძუძუნი დედისა ჩემისანი? გარე გპოვე, 
ამბორს- გიყავ შენ, და არა შეურაცხ-გყავ. </p>
		</td>
	</tr>
	<tr>
		<td valign="top">2</td>
		<td valign="top">წაგიძღვებოდი და, ვინც გამზარდა, დედაჩემის სახლში 
		შეგიყვანდი, სურნელოვან ღვინოს - ჩემი ბროწეულის წვენს შეგასმევდი. </td>
		<td valign="top">2</td>
		<td width="48%" valign="top">
მოგეხჳე შენ და შეგიყვანე სახლსა დედისა ჩემისასა და საუნჯეთა მუცლადმღებელისა 
ჩემისათა. და გასუა შენ ღჳნისაგან სულნელთასა, სინედლისაგან ბროწეულთა ჩემთასა. </td>
	</tr>
	<tr>
		<td valign="top">3</td>
		<td valign="top">მისი მარცხენა ჩემს თავქვეშ იქნებოდა, მარჯვენა 
		მომეხვეოდა მისი! </td>
		<td valign="top">3</td>
		<td valign="top">მარცხენე მისი თავსა ზედა ჩემსა და მარჯუენე მისი 
		გარემომეხჳა მე. </td>
	</tr>
	<tr>
		<td valign="top">4</td>
		<td valign="top">გაფიცებთ თქვენ, ასულნო იერუსალიმისა, არ გააღვიძოთ, არ 
		აღძრათ სიყვარული, ვიდრემდის თავად არ ინებოს! </td>
		<td valign="top">4</td>
		<td valign="top">გაფუცებ თქუენ, ასულნო იერუსალიმისანო, ძალთა მიმართ და 
		ძლიერებათა მიმართ აგარაკისათა, უკუეთუ აღსდგეთ და აღადგინოთ სიყუარული, 
		ვიდრემდისცა ენებოს. </td>
	</tr>
	<tr>
		<td valign="top">5</td>
		<td valign="top">ვინ არის იგი, უდაბნოდან ამომავალი, თავისი მეტრფის მხარს 
		დაყრდნობილი? ვაშლის ხის ქვეშ გაგაღვიძე შენ. იქ გშვა დედამ შენმა, იქ გშვა 
		მშობელმა შენმა. </td>
		<td valign="top">5</td>
		<td valign="top">ასულნი და დედოფალნი ეტყჳან: ვინ არს ისი აღმომავალი 
		უდაბნოთ? დავამტკიცოთ იგი სიყვარულსა მისსა ზედა; ვაშლსა ქუეშე განგაღჳძე 
		შენ. მუნ ელმოდა შენთჳს დედასა შენსა, მუნ ელმოდა მშობელსა შენსა. დამდვეს 
		მე, ვითარცა საბეჭდავი გულსა ზედა შენსა, ვითარცა საბეჭდავი, მკლავსა ზედა 
		შენსა, </td>
	</tr>
	<tr>
		<td valign="top">6</td>
		<td valign="top">დამდევდი, როგორც ბეჭედი შენს მკერდზე, როგორც ბეჭედი 
		შენს მკლავზე; რადგან ძლიერია სიკვდილივით სიყვარული, სასტიკია ჯოჯოხეთივით 
		შური; არმური მისი ცეცხლის არმურია, უფლის ალი. </td>
		<td valign="top">6</td>
		<td valign="top">რამეთუ მტკიცე არს, ვითარცა სიკუდილი, სიყვარული. ფიცხელ 
		არს, ვითარცა ჯოჯოხეთი, შური; გარემოჲს მისსა კლდე, გარემოჲს მისსა კლდე 
		ცეცხლისაჲ, ცეცხლისა ალთა მისთაჲ. </td>
	</tr>
	<tr>
		<td valign="top">7</td>
		<td valign="top">ვერ დაშრეტს სიყვარულს წყალი მრავალი და მდინარე ვერ 
		წარხოცავს მას. კიდეც რომ გასცეს კაცმა სახლის მთელი დოვლათი სიყვარულის 
		წილ, მაინც არ ასცდება სიძულვილი. </td>
		<td valign="top">7</td>
		<td valign="top">წყალსა მრავალსა ვერ ძალ-უც დაშრეტა სიყვარულისა. 
		მდინარენი ვერ წარღუნიან მას, უკუეთუ მისცეს კაცმან ყოველი ცხორებაჲ თჳსი 
		სიყვარულსა, შეურაცხ-ყონ იგი შეურაცხებით </td>
	</tr>
	<tr>
		<td valign="top">8</td>
		<td valign="top">პატარაა დაი ჩვენი და ჯერ არ დამჩნევია ძუძუები. რა ვუყოთ 
		ჩვენს დას იმ დღეს, როცა დაუდგება ნიშნობის ჟამი? </td>
		<td valign="top">8</td>
		<td valign="top">ქალწულნი იტყჳან: ჯ დაჲ ჩუენი მცირე არს და ძუძუნი არა 
		ასხენ, რაჲმე უყოთ დასა ჩუენსა დღესა, რომელსა ითქუას მისსა მიმართ? </td>
	</tr>
	<tr>
		<td valign="top">9</td>
		<td valign="top">ზღუდე რომ იყოს, ვერცხლის ქონგურებს დავუშენებდით; კარი 
		რომ იყოს, ნაძვის ფიცრებს მივუდგამდით. </td>
		<td valign="top">9</td>
		<td valign="top">უკუეთუ ზღუდე არს, აღვაშენნეთ მას ზედა აღსამატებელნი 
		ვეცხლისანი და, უკუეთუ კარი არს, დავამსჭუალოთ მას ზედა ფიცარი ნაძჳსაჯ. </td>
	</tr>
	<tr>
		<td valign="top">10</td>
		<td valign="top">
მე ზღუდე ვარ და გოდლებივით მაქვს ძუძუები. ახლა კი მოწიფული ვჩანვარ მის თვალში. </td>
		<td valign="top">10</td>
		<td valign="top">სძალმა იკადრა და ეტყჳს: მე - ზღუდე და ძუძუნი ჩემნი - 
		გოდოლნი. მე ვარ წინაშე თუალთა მისთა, ვითარცა მპოვნელი მშჳდობისა. </td>
	</tr>
	<tr>
		<td valign="top">11</td>
		<td valign="top">ჰქონდა ბაალ-ჰამონში ვენახი ხოლომონს და ჩააბარა მცველებს 
		ვენახი. თითოეულს ათასი მოჰქონდა ვერცხლი ყურძნის სანაცვლოდ. </td>
		<td valign="top">11</td>
		<td valign="top">
ვენაჴი იყო სოლომონისი ვევლამონოს. </td>
	</tr>
	<tr>
		<td valign="top">12</td>
		<td valign="top">ჩემი ვენახი კი ჩემს წინაშეა. ათასი შენია, სოლომონ, 
		ორასი - ნაყოფთა მცველების. </td>
		<td valign="top">12</td>
		<td valign="top">
ვენაჴი ჩემი ჩემდა წინაშე ჩემსა, მამაკაცი არს ჟამსა მისსა ათასის ვეცხლის, ათასნი 
- სალმონს და ორასნი - მცველთა ნაყოფისა მისისათა, </td>
	</tr>
	<tr>
		<td valign="top">13</td>
		<td valign="top">ბაღების მკვიდრო, მეგობრები ისმენენ შენს ხმას - მასმინე 
		მეცა! </td>
		<td valign="top">13</td>
		<td valign="top">
რომელი მჯდომარე არს მტილთა შინა, მოყუასნი მოელოდეს: ჴმაჲ შენი მასმინე! </td>
	</tr>
	<tr>
		<td valign="top">14</td>
		<td valign="top">გაიქეცი, მეტრფევ ჩემო! ემსგავსე ნიამორს ანუ ირმის 
		ნუკრს, სურნელოვან მთებზე მოარულთ. </td>
		<td valign="top">14</td>
		<td valign="top">
ივლტოდე, დისწულო ჩემო, და ემსგავსე ქურციკსა, ანუ ნუკრსა ირმისასა მთათა ზედა 
ღელოვანთასა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>