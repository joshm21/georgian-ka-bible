<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იერემია წინასწარმეტყველი (თავი 18)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იერემია წინასწარმეტყველი</h1>
<h2>თავი მეთვრამეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
სიტყვა, რომელიც იყო იერემიას მიმართ უფლისგან ნათქვამი: </p>
		</td>
		<td width="2%" valign="top">1</td>
		<td width="48%" valign="top">
<p>სიტყვა ქმნილი უფლისა მიერ იერემიას მიმართ მეტყუელი: </p>
		</td>
	</tr>
	<tr>
		<td valign="top">2</td>
		<td valign="top">ადექი და ჩადი მეთუნის სახლში, იქ გაგაგონებ ჩემს 
		სიტყვას. </td>
		<td valign="top">2</td>
		<td valign="top">აღდეგ და შთავედ სახიდ მეკეცისა, და მუნ გესმნენ სიტყუანი 
		ჩემნი. </td>
	</tr>
	<tr>
		<td valign="top">3</td>
		<td valign="top">ჩავედი მეთუნის სახლში და, აჰა, ატრიალებს იგი სათუნე 
		ბორბალს. </td>
		<td valign="top">3</td>
		<td valign="top">და შთავედ სახიდ მეკეცისა. და, აჰა, იგი იქმოდა საქმესა 
		ქვათა ზედა. </td>
	</tr>
	<tr>
		<td valign="top">4</td>
		<td valign="top">როცა გაუფუჭდა ჭურჭელი, რომელსაც აკეთებდა თიხისგან 
		თავისი ხელით, ხელმეორედ შეუდგა სხვა ჭურჭლის კეთებას, როგორიც მოსწონდა 
		გასაკეთებლად. </td>
		<td valign="top">4</td>
		<td valign="top">დავარდა ჭურჭელი, რომელსა-იგი იქმოდა თიჴისაგან ჴელთა 
		შინა მისთა, და კუალად შექმნა იგი ჭურჭლად სხუად, ვითარცა სთნდა წინაშე 
		მისსა ქმნად. </td>
	</tr>
	<tr>
		<td valign="top">5</td>
		<td valign="top">იყო უფლის სიტყვა, ჩემს მომართ ნათქვამი: </td>
		<td valign="top">5</td>
		<td valign="top">და იქმნა სიტყვა უფლისაჲ ჩემდამო მეტყუელი: არქუ მათ: </td>
	</tr>
	<tr>
		<td valign="top">6</td>
		<td valign="top">ხომ შემიძლია ისე მოგექცეთ, როგორც ეს მეთუნე იქცევა, 
		ისრაელის სახლო? ამბობს უფალი: აჰა, როგორც თიხაა მეთუნის ხელში, ისე ხართ 
		ჩემს ხელში, ისრაელის სახლო! </td>
		<td valign="top">6</td>
		<td valign="top">უკუეთუ ვითარცა მეკეცესა ამას ვერ ძალ-მიც ქმნად თქუენდა, 
		სახლო, ისრაილისაო? აჰა, ვითარცა თიჴაჲ ჴელსა შინა მეკეცისასა, ეგრეთ თქუენ 
		ხართ ჴელთა შინა ჩემთა, სახლო ისრაილისაო! </td>
	</tr>
	<tr>
		<td valign="top">7</td>
		<td valign="top">ერთ წამს გავიფიქრებ რომელიმე ხალხის ან სამეფოს 
		ამოძირკვას, გაცამტვერებას და განადგურებას, </td>
		<td valign="top">7</td>
		<td valign="top">აღსასრული ვთქუა ნათესავსა ზედა, ანუ მეფობასა მოსპოლვაჲ 
		მათდა და წარწყმედად. </td>
	</tr>
	<tr>
		<td valign="top">8</td>
		<td valign="top">მაგრამ მოიქცევა ეს ხალხი ბოროტებისგან, რომლის გამოც 
		ვაშინებდი მას, და მეც გადავთქვამ ბოროტს, რასაც ვუპირებდი. </td>
		<td valign="top">8</td>
		<td valign="top">და მოაქციოს ნათესავმან უკეთურებათაგან მათთა და შევინანო 
		ბოროტთათჳს, რომელთა ვსიტყუევდ ყოფად მათდა. </td>
	</tr>
	<tr>
		<td valign="top">9</td>
		<td valign="top">ერთ წამს გავიფიქრებ რომელიმე ხალხის ან სამეფოს აშენებას 
		და დაფუძნებას, </td>
		<td valign="top">9</td>
		<td valign="top">დასასრული ვთქუა ნათესავსა ზედა და მეფობასა ზედა 
		აღშენებად</td>
	</tr>
	<tr>
		<td valign="top">10</td>
		<td valign="top">
მაგრამ ბოროტად მოიქცევა ჩემ თვალში, არ გაიგონებს ჩემს ხმას, და მეც გადავთქვამ 
სიკეთეს, რომელსაც ვპირდებოდი მას. </td>
		<td valign="top">10</td>
		<td valign="top">და დანერგვად, და ბოროტი ქმნენ წინაშე ჩემსა არსმენად 
		ჴმისა ჩემისა, და შევინანო კეთილთათჳს, რომელნი ვთქუენ ქმნად მათდა. </td>
	</tr>
	<tr>
		<td valign="top">11</td>
		<td valign="top">ახლა ასე გამოუცხადე იუდაელებს და იერუსალიმის მკვიდრთ: 
		ასე თქვა უფალმა: აჰა, გიმზადებთ ბოროტს, განზრახვა მაქვს თქვენს 
		წინააღმდეგ. მოიქცეს თითოეული თავის ბოროტი გზიდან და გამოისწოროს ზნე და 
		საქციელი. </td>
		<td valign="top">11</td>
		<td valign="top">
და აწ თქუ მამაკაცთა მიმართ იუდაჲსთა და დამკჳდრებულთა მიმართ იერუსალიმს: ესრეთ 
იტყჳს უფალი: აჰა, მე აღვზელ თქუენ ზედა ბოროტთა და ვსიტყუავ თქუენ ზედა 
გულისსიტყვასა: მოიქეცინ კაცადი გზისაგან თჳსისა ბოროტისა, და უკეთეს-ჰყვენით 
სიმარჯუენი თქუენი და გზანი თქუენი </td>
	</tr>
	<tr>
		<td valign="top">12</td>
		<td valign="top">
<p>
ამბობენ: არამც და არამც! ჩვენ-ჩვენი ზრახვების კვალზე უნდა ვიაროთ და თითოეული 
ჩვენგანი თავისი ბოროტი გულისთქმის თანახმად უნდა მოიქცესო. </p>
		</td>
		<td valign="top">12</td>
		<td valign="top">
<p>და თქუეს: ვმჴნდეთ, რამეთუ უკანა განდრეკილებათა ჩუენთასა ვიდოდით და კაცადმან 
სათნონი გულისა ჩუენისა ბოროტნი ვქმნნეთ. </p>
		</td>
	</tr>
	<tr>
		<td valign="top">13</td>
		<td valign="top">ამიტომ ამბობს უფალი: აბა, შეეკითხეთ ხალხებს, ვის სმენია 
		ამგვარი ამბავი? უსაზომო სისაძაგლენი ჩაიდინა ქალწულმა - ისრაელმა. </td>
		<td valign="top">13</td>
		<td valign="top">
ამისთჳს, ამათ იტყჳს უფალი: იკითხეთ წარმართთა შორის, ვის ესმნეს ესევითარნი 
განსაკრთომელნი ფრიად, რომელნი ქმნნა ასულმან ქალწულმან იერუსალიმისამან? </td>
	</tr>
	<tr>
		<td valign="top">14</td>
		<td valign="top">თუ მიატოვებს ლიბანის თოვლი მთათა ტინებს? თუ შეწყდება 
		შორით მომდინარი ცივი წყლები? </td>
		<td valign="top">14</td>
		<td valign="top">
ნუ მოაკლდეს კლდისაგან ძუძუნი, ანუ თოვლი ლიბანისაგან, ანუ მიაქციის წყალი 
მაიძულებელისა ქარისა მობერვამან? </td>
	</tr>
	<tr>
		<td valign="top">15</td>
		<td valign="top">მაგრამ დამივიწყა ჩემმა ერმა, ამაოებას უკმევენ; 
		გაიმრუდეს გზა, ძველი სავალი, რომ ევლოთ გაუთელავი გზის ბილიკებით. </td>
		<td valign="top">15</td>
		<td valign="top">
რამეთუ დამივიწყა მე ერმან ჩემმან, ცუდისადმი აკმევდეს და მოუძლურდენ გზათა მათთა 
ზედა, საბელთა საუკუნეთა ზედსლვისათჳს ალაგთა არმქონებელთა გზისათა სავალად. </td>
	</tr>
	<tr>
		<td valign="top">16</td>
		<td valign="top">რომ უდაბნოდ ექციათ თავიანთი ქვეყანა და მარად 
		სასტვინებლად, რათა ყოველი ჩამვლელი შეძრწუნებულიყო და თავი გაექნია. </td>
		<td valign="top">16</td>
		<td valign="top">
და დაწესებად ქუეყანაჲ მათი უჩინოსაქმნელად და სასტჳნველად საუკუნოდ. ყოველნი 
წარმავლელნი მის მიერ განცჳბრდენ და შეხარნენ თავნი მათნი, </td>
	</tr>
	<tr>
		<td valign="top">17</td>
		<td valign="top">აღმოსავლეთის ქარივით დავფანტავ მათ მათი მტრების წინაშე. 
		ზურგს ვუჩვენებ მათ, არა სახეს, გასაჭირის ჟამს. </td>
		<td valign="top">17</td>
		<td valign="top">
ვითარცა ქარმან შემწუელმან განვაბნინე იგინი წინაშე პირსა მტერთა მათთასა. ქედი და 
არა პირი უჩუენო მათ დღესა შინა წარწყმედისა მათისასა. </td>
	</tr>
	<tr>
		<td valign="top">18</td>
		<td valign="top">თქვეს: წამო, რამე ვიღონოთ იერემიას წინააღმდეგ; რადგან 
		არ დაკარგვია რჯული მღვდელს, რჩევის უნარი ბრძენკაცს და სიტყვა 
		წინასწარმეტყველს. წამო და ენით ვძლიოთ მას, რომ ყურს აღარ ვუგდებდეთ მის 
		სიტყვებსო. </td>
		<td valign="top">18</td>
		<td valign="top">
და თქუეს: მოვედით, ვსიტყოთ იერემიას ზედა გულისსიტყუა, რამეთუ არა წარწყმდეს შჯული 
მღდელისაგან და განზრახვაჲ გულისჴმიერისაგან და სიტყვა წინაწარმეტყუელისაგან. 
მოვედით და გავაბრძოლოთ იგი ენისა მიერ, და არა ვისმინნეთ ყოველნი სიტყუანი მისნი. </td>
	</tr>
	<tr>
		<td valign="top">19</td>
		<td valign="top">ყური მიგდე, უფალო, და ისმინე ჩემი მომჩივრების ხმა. </td>
		<td valign="top">19</td>
		<td valign="top">
ისმინე ჩემი, უფალო, და ისმინე ჴმაჲ სამართლისა ჩემისაჲ. </td>
	</tr>
	<tr>
		<td valign="top">20</td>
		<td valign="top">განა ბოროტით უხდიან სიკეთისთვის? ორმო რომ გამითხარეს 
		დასაღუპად? გამიხსენე შენს წინაშე მდგარი, მათ სასიკეთოდ რომ ვლაპარაკობდი, 
		შენი რისხვა რომ ამეცილებინა მათთვის. </td>
		<td valign="top">20</td>
		<td valign="top">
უკეთუ მიეგებიან ბოროტნი კეთილთა წილ, რამეთუ შეთქუნეს სიტყუანი ძჳნად სულისა 
ჩემისა და ტანჯვაჲ მათი დამირწყუეს მე? მოიჴსენე დგომაჲ ჩემი წინაშე პირსა შენსა 
თქმად მათ ძლით კეთილთა, გარემიქცევად გულისწყრომა შენი მათგან. </td>
	</tr>
	<tr>
		<td valign="top">21</td>
		<td valign="top">ამიტომ შიმშილს გააწყვეტინე მათი შვილები, მახვილზე 
		წამოაგე, რათა შვილმკვდარნი შეიქნენ და დაქვრივდნენ მათი ცოლები; სიკვდილმა 
		გაწყვიტოს მათი კაცები, მახვილმა მოსრას მათი ჭაბუკები ომში. </td>
		<td valign="top">21</td>
		<td valign="top">
ამისთჳს მისცენ ძენი მათნი სიყმილსა და შეაწყუდიენ იგინი ჴელთა მახჳლისათა. იქმენინ 
ცოლნი მათნი უშვილო და ქურივებ, და ქმარნი მათნი იქმენინ მოწყუედილ სიკვდილითა და 
ჭაბუკნი მათნი დაცემულ მახჳლითა ბრძოლასა შინა. </td>
	</tr>
	<tr>
		<td valign="top">22</td>
		<td valign="top">კვნესა ისმოდეს მათი სახლებიდან, როცა ანაზდად ავაზაკებს 
		მიუსევ, რადგან ორმო გათხარეს ჩემს დასაჭერად და ფეხქვეშ იდუმალ მახეს 
		მიგებენ. </td>
		<td valign="top">22</td>
		<td valign="top">
იქმენინ ღაღადება სახლებსა შინა მათსა, მოავლინენ მათ ზედა ავაზაკნი მყის, რამეთუ 
ჴელ-ყვეს სიტყვა შეპყრობად ჩემდა, და მახენი დაარწყუნეს ჩემ ზედა. </td>
	</tr>
	<tr>
		<td valign="top">23</td>
		<td valign="top">შენ იცი, უფალო, რომ ყველაფერს ღონობენ ჩემს მოსაკლავად! 
		ნუ მიუტევებ მათ დანაშაულს და ცოდვებს ნუ წარუხოცავ მათ შენს თვალთაგან. 
		აყვნენ დამხობილნი შენს წინაშე. შენი რისხვის ჟამს გაუსწორდი მათ! </td>
		<td valign="top">23</td>
		<td valign="top">
და შენ, უფალო, სცან ყოველი განზრახვაჲ ჩემ ზედა სასიკვდინედ. ნუ ააუბრალოებ 
უმართლობათა მათთა და ცოდვათა მათთა პირისა შენისაგან ნუ აჰჴოც. იყავნ უძლურებაჲ 
მათი წინაშე შენსა, ჟამსა შინა გულისწყრომისა შენისასა ყავ მათ შორის. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>