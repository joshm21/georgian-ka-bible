<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 45)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი ორმოცდამეხუთე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">	<tr>
		<td width="2%" valign="top">1</td>
		<td width="48%" valign="top">ვეღარ შეიკავა თავი იოსებმა მხლებელთა წინაშე 
		და იყვირა: გაიყვანეთ ყველანი! არავინ იყო იოსებთან, როცა გაუმხილა მან 
		თავისი ვინაობა ძმებს. </td>
		<td width="2%" valign="top">1</td>
		<td width="48%" valign="top">და ვერ-ღა-რა ეძლო იოსებს დათმენად ყოველთა 
		წინაშე მდგომარეთა მისთა და თქუა: განავლინეთ ყოველი კაცი ჩემგან და არა 
		ვინ დადგა წინაშე იოსებისა, არცა ერთი. ღა რაჟამს გამოეცხადებოდა იოსებ 
		ძმათა თჳსთა. </td>
	</tr>
	<tr>
		<td valign="top">2</td>
		<td valign="top">იწყო ხმამაღალი ტირილი და მოესმათ ეგვიპტელებს, და მოესმა 
		ფარაონის სახლს. </td>
		<td valign="top">2</td>
		<td valign="top">აღიმაღლა ჴმაჲ ტირილით და ესმა ჴმაჲ ყოველთა მეგჳპტელთა 
		და მიესმა სახლსა ფარაოჲსსა. </td>
	</tr>
	<tr>
		<td valign="top">3</td>
		<td valign="top">უთხრა იოსებმა ძმებს: იოსები ვარ. ცოცხალია ჯერ კიდევ 
		მამაჩემი? ვერ გასცეს პასუხი ძმებმა, რადგა შეეშინდათ მისი. </td>
		<td valign="top">3</td>
		<td valign="top">და ჰრქუა იოსებ ძმათა თჳსთა: მე ვარ იოსებ, ცოცხალღა არსა 
		მამაჲ ჩემი? და ვერ მიუგეს ძმათა მისთა სიტყუაჲ, რამეთუ შეეშინა და 
		შეძრწუნდეს ფრიად. </td>
	</tr>
	<tr>
		<td valign="top">4</td>
		<td valign="top">უთხრა იოსებმა ძმებს: მომიახლოვდით. მიუახლოვდნენ და 
		უთხრა მათ იოსებმა: იოსები ვარ, თქვენი ძმა, ეგვიპტეში რომ გამყიდეთ. </td>
		<td valign="top">4</td>
		<td valign="top">ჰრქუა იოსებ ძმათა მისთა: მომეახლენით მე! ხოლო იგინი 
		მიეახლნეს და ჰრქუა: მე ვარ იოსებ, ძმაჲ თქუენი, რომელი მიმყიდეთ ეგჳპტედ. </td>
	</tr>
	<tr>
		<td valign="top">5</td>
		<td valign="top">ნუღარ იწუხებთ და ნურც თავს გაკიცხავთ, აქ რომ გამყიდეთ. 
		თქვენი სიცოცხლის სახსრად გამომგზავნა ღმერთმა. </td>
		<td valign="top">5</td>
		<td valign="top">ხოლო აწ ნუ სწუხთ, ნუცა ფიცხელ-გიჩნ თქუენ, რამეთუ 
		მომყიდეთ მე აქა, რამეთუ ცხორებისა თქუენისათჳს მომავლინა მე ღმერთმან 
		წინაშე თქუენსა. </td>
	</tr>
	<tr>
		<td valign="top">6</td>
		<td valign="top">რადგან ეს ორი წელი შიმშილია ქვეყანაში და კიდევ ხუთი 
		წელი არ იქნება ხვნა და მკა. </td>
		<td valign="top">6</td>
		<td valign="top">რამეთუ ესე მეორე-ღა წელი არს სიყმილი ქუეყანასა ზედა და 
		მერმე ხუთნი-ღა წელნი ყოფად არიან, რომელსა არა იყოს ჴნვა, არაც ლეწვა. </td>
	</tr>
	<tr>
		<td valign="top">7</td>
		<td valign="top">გამომგზავნა ღმერთმა თქვენს წინაშე, რათა დაგარჩინოთ 
		ამქვეყნად, სიცოცხლე შეგინარჩუნოთ და მოგიტანოთ დიდი საშველი. </td>
		<td valign="top">7</td>
		<td valign="top">და მომავლინა მე ღმერთმან თქუენსა წინა, რათა დაშთეს 
		ნეშტი თქუენი ქუეყანასა ზედა გამოზრდად თქუენდა ნეშტად დიდად. </td>
	</tr>
	<tr>
		<td valign="top">8</td>
		<td valign="top">თქვენ კი არ გამოგიგზავნივართ აქ, არამედ ღმერთმა 
		დამადგინა მამად ფარაონისა, მისი სახლის პატრონად და მთელი ეგვიპტის 
		ქვეყნის განმგებლად. </td>
		<td valign="top">8</td>
		<td valign="top">ხოლო აწ არა თქუენ მომავლინეთ მე აქა, არამედ ღმერთმან და 
		მყო მე, ვითარცა მამაჲ ფარაოსი, უფალ ყოველსა ზედა სახლსა მისსა და მთავარ 
		ყოველსა ქუეყანასა ეგჳპტისასა. </td>
	</tr>
	<tr>
		<td valign="top">9</td>
		<td valign="top">საჩქაროდ წადით მამაჩემთან და უთხარით: ასე ამბობს-თქო 
		შენი შვილი იოსები: ღმერთმა დამადგინა მთელი ეგვიპტის პატრონად. ჩამოდი 
		ჩემთან, ნუ დაყოვნდები-თქო. </td>
		<td valign="top">9</td>
		<td valign="top">ისწრაფეთ და აღვედით მამისა ჩემისა და არქუეთ მას: ამის 
		იტყჳს იოსებ, ძე შენი, მყო მე ღმერთმან უფალ ყოველსა ქუეყანასა ეგჳპტისასა 
		შთამოვედ ჩემდა და ნუ ჰყოვნი. </td>
	</tr>
	<tr>
		<td valign="top">10</td>
		<td valign="top">იცხოვრე გოშენის მხარეში; ახლოს იქნებით-თქო ჩემთან შენ 
		და შენი შვილები, შენი შვილთა შვილები, შენი ცხვარ-ძროხა და მთელი შენი 
		საბადებელი.</td>
		<td valign="top">10</td>
		<td valign="top">და დაემკჳდრე ქუეყანასა გესემ არაბიასა და იყავ 
		მახლობელად ჩემსა შენ და ძენი შენნი და ძენი ძეთა შენთანი და ცხოვარი და 
		ზროხაჲ შენი ყოველი, რაოდენი-რაჲ არს შენი. </td>
	</tr>
	<tr>
		<td valign="top">11</td>
		<td valign="top">აქ შეგინახავ-თქო, რადგან კიდევ ხუთი წელი გასტანს 
		შიმშილი, რათა არ გაჩანაგდე შენი სახლითა და მთელი შენი საბადებლითურთ. </td>
		<td valign="top">11</td>
		<td valign="top">და მე გამოგზარდო შენ, რამეთუ ხუთ წელსა სიყმილი ყოფად 
		არს, რათა არა მოსწყდეთ შენ და ძენი შენნი და ყოველი მონაგები შენი. </td>
	</tr>
	<tr>
		<td valign="top">12</td>
		<td valign="top">აჰა, ხომ ხედავს თქვენი თვალი და ჩემი ძმის, ბენიამინის, 
		თვალი, რომ ეს ჩემი ბაგეებია, თქვენ რომ გელაპარაკებათ. </td>
		<td valign="top">12</td>
		<td valign="top">აჰა ესერა, თუალნი თქუენნი ხედვენ და თუალნი 
		ბენიამენისნი, ძმისა ჩემისანი, რამეთუ პირი ჩემი გეტყჳს თქუენ. </td>
	</tr>
	<tr>
		<td valign="top">13</td>
		<td valign="top">მოახსენეთ მამაჩემს მთელი ჩემი დიდების ამბავი ეგვიპტეში 
		და ყველაფერი, რაც ნახეთ. იჩქარეთ, ჩამომიყვანეთ მამაჩემი. </td>
		<td valign="top">13</td>
		<td valign="top">უთხართ მამასა ჩემსა ყოველივე დიდებაჲ ეგჳპტეს შინა და 
		რაოდენი-ესე იხილეთ და ადრე ყავთ და მოიყვანეთ მამა ჩემი აქა. </td>
	</tr>
	<tr>
		<td valign="top">14</td>
		<td valign="top">ყელზე მოეხვია თავის ძმას ბენიამინს და ატირდა; 
		ბენიამინიც ტიროდა მის მკერდზე. </td>
		<td valign="top">14</td>
		<td valign="top">და მოეხჳა ქედსა ბენიამენისსა, ძმისა თჳსისსა, და ტიროდა 
		მას ზედა. და ბენიამენ ტიროდა ქედსა ზედა იოსებისსა. </td>
	</tr>
	<tr>
		<td valign="top">15</td>
		<td valign="top">სათითაოდ გადაკოცნა ძმები, ტიროდა და ეხვეოდა მათ. მხოლოდ 
		ამის შემდეგ დაელაპარაკნენ ძმები. </td>
		<td valign="top">15</td>
		<td valign="top">და ამბორს-უყოფდა ყოველთა ძმათა თჳსთა და ტიროდა მათ თანა 
		და ამისა შემდგომად ეტყოდეს მას ძმანი მისნი. </td>
	</tr>
	<tr>
		<td valign="top">16</td>
		<td valign="top">მისწვდა ხმა ფარაონის სახლს, იოსების ძმები ჩამოვიდნენო. 
		ეამა ფარაონს და მის მორჩილთ. </td>
		<td valign="top">16</td>
		<td valign="top">და მიიწია სიტყუაჲ ესე სახლსა ფარაოსსა და უთხრეს, 
		ვითარმედ მოსრულ არიან ძმანი იოსებისნი, განიხარა ფარაო და ყოველთა 
		მსახურთა მისთა. </td>
	</tr>
	<tr>
		<td valign="top">17</td>
		<td valign="top">უთხრა ფარაონმა იოსებს: უთხარი შენს ძმებს: ასე მოიქეცით: 
		დატვირთეთ ოთხფეხი და წადით ქანაანის ქვეყანაში. </td>
		<td valign="top">17</td>
		<td valign="top">და ჰრქუა ფარაო იოსებს: არქუ ძმათა შენთა, რათა ესრე ყონ; 
		აღავსეთ ძაძები თქუენი იფქლითა და წარვედით ქუეყანად ქანანისად. </td>
	</tr>
	<tr>
		<td valign="top">18</td>
		<td valign="top">წამოიყვანეთ მამათქვენი და თქვენი სახლეულნი და ჩემთან 
		მოდით; მოგცემთ ყოველივე საუკეთესოს ეგვიპტის მიწაზე და ჭამეთ ამ მიწის 
		დოვლათი. </td>
		<td valign="top">18</td>
		<td valign="top">და წარმოიყუანეთ მამაჲ თქუენი და ყოველი მონაგები თქუენი, 
		და მოდით ჩემდა და მიგცე თქუენ ყოველივე კეთილი ეგჳპტისაჲ და შჭამდეთ თქუენ 
		ტჳნსა ქუეყანისასა. </td>
	</tr>
	<tr>
		<td valign="top">19</td>
		<td valign="top">შენ კი გებრძანება მათთვის სათქმელად: ასე გააკეთეთ-თქო: 
		წაიყოლეთ ეგვიპტიდან ურმები თქვენი ცოლშვილისთვის, წამოიყვანეთ მამათქვენი 
		და ჩამოდით. </td>
		<td valign="top">19</td>
		<td valign="top">ხოლო შენ ამცენ ესე, რათა მიიღონ ურმები ქუეყანით ეგჳპტით 
		ყრმათა თქუენთათჳს და ცოლთა და წარმოიყუანეთ მამაჲ თქუენი და მოვედით </td>
	</tr>
	<tr>
		<td valign="top">20</td>
		<td valign="top">თვალი ნუ დაგრჩებათ თქვენს ქონებაზე, რადგან თქვენი 
		იქნება ყოველივე საუკეთესო მთელს ეგვიპტეში. </td>
		<td valign="top">20</td>
		<td valign="top">
და ნუ ჰრიდებნ თუალი თქუენი ჭურჭელსა თქუენსა, რამეთუ ყოველივე კეთილი ეგჳპტისა 
თქუენდა იყოს. </td>
	</tr>
	<tr>
		<td valign="top">21</td>
		<td valign="top">ასეც მოიქცნენ ისრაელიანები. მისცა მათ იოსებმა ურმები 
		ფარაონის ბრძანებისამებრ და გაატანა საგზალი. </td>
		<td valign="top">21</td>
		<td valign="top">და ყვეს, ეგრე ძეთა ისრაჱლისათა და მისცა მათ იოსებ 
		ურმები ბრძანებისაებრ მეფისა ფარაოსა და აღუგო მათ საზრდელი გზასა ზედა. </td>
	</tr>
	<tr>
		<td valign="top">22</td>
		<td valign="top">თითოეულს მისცა თითო ხელი სამოსელი, ბენიამინს მისცა 
		სამასი ვერცხლი და ხუთი ხელი სამოსელი. </td>
		<td valign="top">22</td>
		<td valign="top">და ყოველთავე სცა მრჩობლი სამოსელი, ხოლო ბენიამენს სცა 
		ორასი დრაჰკანი და ხუთი საცვალებელნი თითოფერი სამოსლები. </td>
	</tr>
	<tr>
		<td valign="top">23</td>
		<td valign="top">მამას გაუგზავნა ათი სახედარი, ეგვიპტური დოვლათით 
		დატვირთული, და ათი ჭაკი ვირი, ხორბლით, პურითა და სასმელ-საჭმელით 
		დატვირთული, მამის გამოსამგზავრებლად. </td>
		<td valign="top">23</td>
		<td valign="top">
და მამასა მიუძღუანა ეგრეთვე ათი ვირი, რომელთა ეკიდა ყოვლისაგან კეთილისა ეგჳპტისა 
და ათი ჯორი, რომელთა აქუნდა პური საგზლად მამისა თჳსისა. </td>
	</tr>
	<tr>
		<td valign="top">24</td>
		<td valign="top">გაუშვა თავისი ძმები და ისინიც წავიდნენ. უთხრა: ნურაფრის 
		შეგეშინდებათ გზაზე. </td>
		<td valign="top">24</td>
		<td valign="top">
და წარგზავნნა ძმანი თჳსნი და წარვიდეს და ჰრქუა მათ: ნუ გულს იწუხებთ გზასა ზედა. </td>
	</tr>
	<tr>
		<td valign="top">25</td>
		<td valign="top">წავიდნენ ეგვიპტიდან და მივიდნენ ქანაანის ქვეყანაში 
		იაკობთან, თავიანთ მამასთან. </td>
		<td valign="top">25</td>
		<td valign="top">
და აღმოვიდეს ეგჳპტით და მოვიდეს ქუეყანად ქანანისად იაკობისა. მამისა მათისა. </td>
	</tr>
	<tr>
		<td valign="top">26</td>
		<td valign="top">ახარეს, ცოცხალია შენი შვილი იოსები, მთელი ეგვიპტის 
		განმგებელიაო. გაოგნდა, რადგან არ სჯეროდა მათი. </td>
		<td valign="top">26</td>
		<td valign="top">
და უთხრეს მას და ჰრქუეს: ცოცხალ არს ძე შენი იოსებ და იგი არს მთავარ ყოველსა 
ქუეყანასა ეგჳპტისასა და განუკჳრდა იაკობს გონებასა თჳსსა და არა ჰრწმენა მათი. </td>
	</tr>
	<tr>
		<td valign="top">27</td>
		<td valign="top">მოუყვნენ ყველაფერს, რაც იოსებმა უამბო მათ; დაინახა 
		ურმებიც, იოსებს რომ გამოეგზავნა მის წასაყვანად, და მაშინღა გაცოცხლდა 
		მათი მამის, იაკობის, სული. </td>
		<td valign="top">27</td>
		<td valign="top">
და იგინი უთხრობდეს ყოველთა მათ სიტყუათა იოსების მიერ, რომელთა ეტყოდა მათ და 
ვითარცა იხილა ურმები იგი, რომელ მიუძღუანა იოსებ, რათა წარიყუანოს იგი 
განცხოველჴურდა სული იაკობ მამისა მათისა. </td>
	</tr>
	<tr>
		<td valign="top">28</td>
		<td valign="top">თქვა ისრაელმა: კმარა! ცოცხალია ჩემი შვილი იოსები! წავალ 
		და ვნახავ, სანამ არ მოვმკვდარვარ. </td>
		<td valign="top">28</td>
		<td valign="top">
და თქუა ისრაილ: დიდ არს ესე ჩემდა, უკუეთუ ძე ჩემი იოსებ ცოცხალ-ღა არს, მივიდე და 
ვიხილო ვიდრე სიკუდილადმდე ჩემდა. </td>
	</tr>
	</table>

<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>