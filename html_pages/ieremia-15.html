<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იერემია წინასწარმეტყველი (თავი 15)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იერემია წინასწარმეტყველი</h1>
<h2>თავი მეთხუთმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
მითხრა უფალმა: მოსე და სამუელიც რომ წარდგნენ ჩემს წინაშე, მაინც არ მომიბრუნდება 
გული ამ ხალხზე. გაყარე ჩემგან, წავიდნენ. </p>
		</td>
		<td width="2%" valign="top">1</td>
		<td width="48%" valign="top">
<p>და თქუა უფალმან ჩემდამო: უკუეთუ დადგეს მოსე და სამუილ წინაშე ჩემსა, არა არს 
სული ჩემი მათდა მიმართ. განავლინე ერი ესე პირისა ჩემისაგან, განვიდენ. </p>
		</td>
	</tr>
	<tr>
		<td valign="top">2</td>
		<td valign="top">თუ გკითხეს: სად წავიდეთო? მიუგე: ასე თქვა უფალმა: ვისაც 
		შავი ჭირი უწერია - შავი ჭირისკენ, ვისაც მახვილი - მახვილისკენ, ვისაც 
		შიმშილი - საშიმშილოდ, ვისაც ტყვეობა - ტყვეობაში. </td>
		<td valign="top">2</td>
		<td valign="top">და იყოს, უკუეთუ თქუან შენდამი: სადა განვიდეთ? და სთქუა 
		მათდამი, - ამათ იტყჳს უფალი, - რაოდენნი სიკუდილადმი, - სიკუდილადმი. და 
		რაოდენნი მახჳლადმი, - მახჳლადმი, და რაოდენნი სიყმილამდი, - სიყმილადმი, 
		და რაოდენნი ტყუეობადმი, - ტყუეობადმი. </td>
	</tr>
	<tr>
		<td valign="top">3</td>
		<td valign="top">მოვუვლენ მათ ოთხ რამეს, ამბობს უფალი: მახვილს - 
		დასახოცად, ძაღლებს - დასაგლეჯად, ცის ფრინველებს და მიწის მხეცებს - 
		შესაჭმელად და გასანადგურებლად. </td>
		<td valign="top">3</td>
		<td valign="top">და შურ-ვიგო მათ ზედა ოთხგუარად, - იტყჳს უფალი - მახჳლი 
		სიკუდიდ მიმართ და ძაღლნი. განბძარვად მიმართ, და მჴეცნი ქუეყანისანი და 
		მფრინველნი ცისანი ჭამისა მიმართ და განხრწნისა. </td>
	</tr>
	<tr>
		<td valign="top">4</td>
		<td valign="top">საფრთხობელად გაგხდი მათ დედამიწის ყველა სამეფოსთვის 
		იუდას მეფის, მენაშე ხიზკიას ძის გამო, რაც მან ჩაიდინა იერუსალიმში. </td>
		<td valign="top">4</td>
		<td valign="top">და განვსცნე ეგენი ჭირთა მიმართ ყოველთა მეფობათა 
		ქუეყანისათა მანასისთჳს, ძისა ეზეკიასა, მეფისა იუდაჲსთა, ყოველთათჳს, 
		რომელნი ქმნნეს იერუსალჱმს შინა. </td>
	</tr>
	<tr>
		<td valign="top">5</td>
		<td valign="top">რადგან ვის შეებრალები, იერუსალიმო? ვის დაენანები? ვინ 
		მოტრიალდება, რომ იკითხოს შენი ამბავი? </td>
		<td valign="top">5</td>
		<td valign="top">ვინ ჰრიდოს შენ ზედა, იერუსალჱმ და ვინ შეიშინოს შენ 
		ზედა? ანუ ვინ მოაქციოს მშჳდობისა მომართ შენისა? </td>
	</tr>
	<tr>
		<td valign="top">6</td>
		<td valign="top">შენ მიმატოვე მე, ამბობს უფალი, უკან გაბრუნდი. ამიტომაც 
		ხელს მოგიღერებ და დაგღუპავ. დამღალა შეწყალებამ. </td>
		<td valign="top">6</td>
		<td valign="top">შენ გარემიმექეც მე, - იტყჳს უფალი, - შემდგომად 
		სლვისაგან და განვყოფ ჴელსა ჩემსა, და განგრყუნე შენ და არღარა ულხინო მათ. </td>
	</tr>
	<tr>
		<td valign="top">7</td>
		<td valign="top">გავანიავე ისინი სანიავებლით ქვეყნის კარიბჭეთა მიღმა; 
		ძირიანად ამოვაგდე, გავანადგურე ჩემი ერი, რადგან არ მოიქცნენ თავიანთი 
		გზიდან.</td>
		<td valign="top">7</td>
		<td valign="top">და განვსთესნე იგინი განთესვისა მიერ ბჭეთა შორის ერისა 
		ჩემისათა. უშვილო იქმნეს და წარწყმდეს ერი ჩემი მკჳდრობისათჳს მათისა და 
		არა მოიქცეს. </td>
	</tr>
	<tr>
		<td valign="top">8</td>
		<td valign="top">ზღვის ქვიშასავით გამიმრავლდნენ მისი ქვრივები; მივუსიე 
		ჭაბუკის დედას შუადღის ამაოხრებელი, უეცრად დავატეხე მათ შიში და ზარი. </td>
		<td valign="top">8</td>
		<td valign="top">განმრავლდეს ქურივნი მათნი უფროს ქჳშისა ზღჳსა. მოვაწივ 
		დედასა ზედა ჭაბუკთასა საარებაჲ შუადღე. მივაგდე მის ზედა მყის ძრწოლაჲ და 
		სწრაფაჲ. </td>
	</tr>
	<tr>
		<td valign="top">9</td>
		<td valign="top">ღონემიხდილია შვიდის მშობელი, სულს ღაფავს, შუადღისას 
		ჩაესვენა მისი მზე; შერცხვენილია და გაწბილებული. დანარჩენებს მახვილს 
		მივცემ მათი მტრის წინაშე, ამბობს უფალი. </td>
		<td valign="top">9</td>
		<td valign="top">უშვილო იქმნა მშობელი შჳდთაჲ, შებოროტნა სული მისი, 
		დაჰჴდა მზე მის ზედა ჯერეთ განმშოვლებასა დღისასა. სირცხჳლეულ იქმნა და 
		ეყუედრა, ნეშტნი მათნი მახჳლსა მივსცნე წინაშე მტერთა მათთა, - თქუა 
		უფალმან, - </td>
	</tr>
	<tr>
		<td valign="top">10</td>
		<td valign="top">
ვაიმე, დედაჩემო, მთელი ქვეყნის მბრალდებელად და მოდავედ რომ გიშობივარ! არც 
გამისესხებია და არცვის უსესხებია ჩემგან, და მაინც ყველანი მე მწყევლიან. </td>
		<td valign="top">10</td>
		<td valign="top">ვაჲ ჩემდა, დედაო! ვითარცა ვინ მშევ მე? მამაკაცი დასჯილი 
		და განმკითხველი ყოველსა ქუეყანასა. არ თანა-მედვა, არცა მეთანამდებებოდა 
		არა ვინ, ძალი ჩემი მოაკლდა მწყევართა ჩემთა შორის. </td>
	</tr>
	<tr>
		<td valign="top">11</td>
		<td valign="top">ამბობს უფალი: რომ არ გამეთავისუფლებინე სასიკეთოდ, არც 
		მტრებს მოგისევდი სიმძიმილის და გასაჭირის ჟამს. </td>
		<td valign="top">11</td>
		<td valign="top">
იყავნ, უფალო, წარმართება მათდა. არა თუმცა წარმოვდეგ შენდა ჟამსა შინა ძჳრთა 
მათთასა და ჟამსა შინა ჭირისა მათისასა საკეთილოდ მტერთა მიმართ. </td>
	</tr>
	<tr>
		<td valign="top">12</td>
		<td valign="top">
<p>
რას დააკლებს რკინა ჩრდილოეთის რკინას და სპილენძს? </p>
		</td>
		<td valign="top">12</td>
		<td valign="top">
<p>უკუეთუ იცნობოს ძჳნად და ზღუდედ რვალისად ძალი შენი? </p>
		</td>
	</tr>
	<tr>
		<td valign="top">13</td>
		<td valign="top">შენს დოვლათს და განძეულობას, რაც შენს საზღვრებშია, 
		უსასყიდლოდ დავატაცებინებ ყველა შენი ცოდვის გამო. </td>
		<td valign="top">13</td>
		<td valign="top">
და საუნჯენი შენნი იავრად მივსცნე ნაცვლად ყოველთათჳს ცოდვათა შენთა, ყოველთა შორის 
საზღუართა შენთა. </td>
	</tr>
	<tr>
		<td valign="top">14</td>
		<td valign="top">შენს მტრებს გავატან ქვეყანაში, რომელიც შენ არ იცი; 
		რადგან ჩემი რისხვით ანთებული ცეცხლი თქვენ შემოგენთებათ. </td>
		<td valign="top">14</td>
		<td valign="top">
და დაგამონო შენ გარემო მტერთა შენთა ქუეყანასა ზედა, რომელ არა იცი. რამეთუ ცეცხლი 
აღატყდა გულისწყრომისა ჩემისაგნ თქუენ ზედა, და აეგზნას. </td>
	</tr>
	<tr>
		<td valign="top">15</td>
		<td valign="top">შენ იცი, უფალო, გამიხსენე და მომხედე, გაუსწორდი ჩემს 
		მდევრებს. ნუ დამღუპავს შენი სულგრძელობა; იცოდე, შენი გულისთვის ვითმენ 
		დამცირებას. </td>
		<td valign="top">15</td>
		<td valign="top">
უფალო, მომიჴსენე მე და მომხედე მე და უბრალო-მყავ მე მდევართა ჩემთაგან. ნუ 
სულგრძელებისა შენისადმი დამმარხავ მე. ცან, ვითარ მოვიღე შენ ძლით ყუედრებაჲ. </td>
	</tr>
	<tr>
		<td valign="top">16</td>
		<td valign="top">ნაპოვნია შენი სიტყვები და მე ვჭამე ისინი; შვება და 
		გულის სიხარული იყო ჩემთვის შენი სიტყვა, რადგან შენი სახელით ვიწოდები, 
		უფალო, ცაბაოთ ღმერთო. </td>
		<td valign="top">16</td>
		<td valign="top">
უგულებელსმყოფელთაგან სიტყვათა შენთასა. მოასრულეს იგინი. და იყავნ სიტყუაჲ შენი 
ჩემდა ნუგეშინის-საცემელ და სიხარულ გულისა ჩემისა, რამეთუ ზედწოდებულ არს სახელი 
შენი ჩემ ზედა, უფალო ყოვლისა მპყრობელო. </td>
	</tr>
	<tr>
		<td valign="top">17</td>
		<td valign="top">ლაზღანდარებში არ ვმჯდარვარ და არ გავლაღებულვარ; ცალკე 
		ვიჯექი შენს ხელქვეშ, რადგან ამავსე ბრაზით. </td>
		<td valign="top">17</td>
		<td valign="top">
არა დავჯდე შესაკრებელსა შორის მათ თანა, იმღერიედ რაჲ, არამედ ვიშიშვოდე პირისაგან 
ჴელისა შენისა. მარტოვებით ვჯდე, რამეთუ სიმწარითა აღვივსე. </td>
	</tr>
	<tr>
		<td valign="top">18</td>
		<td valign="top">ამდენხანს რად გასტანა ჩემმა სენმა? რატომ გამიარჯლდა 
		ჭრილობა და არ იკურნება? მატყუარა ხევი ხარ ჩემთვის, წყალგამშრალი. </td>
		<td valign="top">18</td>
		<td valign="top">
რაჲსათჳს შემაწუხებელნი ჩემნი მძლევენ? წყლულება ჩემი მტკიცე არს. ვინაჲ 
განვიკურნო? ქმნილ იქმნა ჩემდა, ვითარცა წყალი ცრუჲ, არმქონებელი რწმენისა. </td>
	</tr>
	<tr>
		<td valign="top">19</td>
		<td valign="top">ამიტომ ასე ამბობს უფალი: თუ შეინანებ, მოგაბრუნებ, რომ 
		დადგე ჩემ წინაშე; თუ ძვირფასიანს გამოარჩევ უფასურისგან, ჩემს ბაგესავით 
		იქნები. ისინი მობრუნდნენ შენსკენ, შენ არ მიუბრუნდე მათ. </td>
		<td valign="top">19</td>
		<td valign="top">
ამისთჳს ამათ იტყჳს უფალი: უკუეთუ მოაქციო, და კუალად-გაგო შენ, წინაშე პირსა ჩემსა 
დასდგე. და გამო-თუ-იყვანო პატიოსანი უღირსისაგან, ვითარცა პირი ჩემი იყო, და 
მოაქციონ მათ შენდა, და შენ არა მიაქციო მათდამი? </td>
	</tr>
	<tr>
		<td valign="top">20</td>
		<td valign="top">დაგაყენებ ამ ხალხის წინ სპილენძის მაგარ კედლად; 
		შეგებრძოლებიან, მაგრამ ვერ გძლევენ, რადგან შენთან ვიქნები, რომ გიხსნა და 
		დაგიფარო, ამბობს უფალი. </td>
		<td valign="top">20</td>
		<td valign="top">
და მიგცე შენ ერსა ამას, ვითარცა ზღუდე რვალისაჲ მაგარი და გბრძოდიან შენ და ვერ 
უძლებდენ შენდამი მით, რამეთუ შენ თანა ვარ ცხოვნებად შენდა, - თქუა უფალმან, </td>
	</tr>
	<tr>
		<td valign="top">21</td>
		<td valign="top">დაგიფარავ ბოროტმოქმედთაგან და დაგიხსნი უწყალოთა 
		ხელიდან. </td>
		<td valign="top">21</td>
		<td valign="top">
და განრინებად შენდა ჴელისაგან ბოროტისა და გიჴსნა მე შენ ჴელისაგან სიყმილთასა, - 
იტყჳს უფალი ღმერთი ისრაჱლისა.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>