<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იერემია წინასწარმეტყველი (თავი 37)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იერემია წინასწარმეტყველი</h1>
<h2>თავი ოცდამეჩვიდმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
გამეფდა ქონია იეჰოაკიმის ძის ნაცვლად ციდკია იოშიას ძე, რომელიც ნაბუქოდონოსორმა, 
ბაბილონის მეფემ, გაამეფა იუდას ქვეყანაში. </p>
		</td>
		<td width="2%" valign="top">1</td>
		<td width="48%" valign="top">
<p>მეფე იქმნა სედეკია, ძე იოსიაჲსი, ნაცვლად იექონიაჲსა, ძისა იოაკიმისა, რომელი 
მეფე-ყო ნაბუქოდონოსორ, მეფემან ბაბილონისამან, მეფობად იუდაჲსასა. </p>
		</td>
	</tr>
	<tr>
		<td valign="top">2</td>
		<td valign="top">არ ესმოდათ არც მას, არც მის მორჩილებს, არც მდაბიო ხალხს 
		უფლის სიტყვები, რომელსაც იერემია წინასწარმეტყველის ხელით აცხადებდა იგი. </td>
		<td valign="top">2</td>
		<td valign="top">და არა ისმინნეს მან და ყრმათა მისთა და ერმან 
		ქუეყანისამან სიტყუანი უფლისანი, რომელნი თქუნა ჴელითა იერემიაჲსითა. </td>
	</tr>
	<tr>
		<td valign="top">3</td>
		<td valign="top">მიუგზავნა მეფე ციდკიამ იეჰუქალ შელემიას ძე და სოფონია 
		მაყასეს ძე, მღვდელი, იერემია წინასწარმეტყველს, შეუთვალა: შეევედრე 
		ჩვენთვის უფალს, ჩვენს ღმერთს. </td>
		<td valign="top">3</td>
		<td valign="top">და მიავლინა მეფემან სედეკია იოახას, ძე სელიმისი და 
		სოფონია, ძე მაასესი, მღდელი იერემიაჲს მიმართ წინაწარმეტყუელისა 
		მეტყუელმან: ლოცვიდე ჩუენთჳს უფლისა ღმრთისა ჩემისა. </td>
	</tr>
	<tr>
		<td valign="top">4</td>
		<td valign="top">მაშინ თავისუფლად მიდი-მოდიოდა იერემია, ჯერ კიდევ არ 
		დაემწყვდიათ საპყრობილეში. </td>
		<td valign="top">4</td>
		<td valign="top">და იერემია მოვიდა და გავლო საშუალ ქალაქისა, და არ 
		მიიყუანეს იგი საპყრობილედ, და ძალი ფარაოჲსი გამოვიდა ეგჳპტით. და ესმა 
		ქალდეველთა, მომცველთა იერუსალიმისათა, სასმენელი მათი, და წარვიდეს 
		იერუსალიმით. </td>
	</tr>
	<tr>
		<td valign="top">5</td>
		<td valign="top">ამასობაში გამოვიდა ფარაონის ლაშქარი ეგვიპტიდან და 
		გაიგეს ეს ამბავი იერუსალიმზე მიმდგარმა ქალდეველებმა და მოხსნეს ალყა. </td>
		<td valign="top">&nbsp;</td>
		<td valign="top">&nbsp;</td>
	</tr>
	<tr>
		<td valign="top">6</td>
		<td valign="top">იყო უფლის სიტყვა იერემია წინასწარმეტყველის მიმართ 
		ნათქვამი; </td>
		<td valign="top">5</td>
		<td valign="top">და იყო სიტყუაჲ უფლისაჲ იერემიაჲს მიმართ მეტყუელი: </td>
	</tr>
	<tr>
		<td valign="top">7</td>
		<td valign="top">ასე ამბობს უფალი, ისრაელის ღმერთი: ასე უთხარით იუდას 
		მეფეს, რომელმაც ჩემთან გამოგგზავნათ შესაკითხად: აჰა, თავის ქვეყანაში, 
		ეგვიპტეში, დაბრუნდება ფარაონის ლაშქარი, თქვენს დასახმარებლად რომ 
		გამოვიდა. </td>
		<td valign="top">6</td>
		<td valign="top">ესრეთ თქუა უფალმან ღმერთმან ისრაელისამან: ესრეთ ჰსიტყო 
		მეფისა მიმართ იუდაჲსა, მომავლინებელისა შენდამი, გამოძიებად ჩემდა. აჰა, 
		ძალი ფარაოჲსი გამოსრული შეწევნად თქუენდა, უკუნიქცენ ქუეყანად მათდად, 
		ქუეყანად ეგჳპტისა. </td>
	</tr>
	<tr>
		<td valign="top">8</td>
		<td valign="top">მობრუნდებიან ქალდეველები, შეუტევენ ამ ქალაქს, აიღებენ 
		და ცეცხლში დაწვავენ. </td>
		<td valign="top">7</td>
		<td valign="top">და უკმოიქცენ ქალდეველნი, და ჰბრძოდენ ქუეყანასა ამას, და 
		დაიპყრან იგი და დაწუან იგი ცეცხლითა. </td>
	</tr>
	<tr>
		<td valign="top">9</td>
		<td valign="top">ასე ამბობს უფალი: თავს ნუ მოიტყუებთ, უეჭველად 
		გაგვეცლებიანო ქალდეველები, რადგან არ გაგეცლებიან. </td>
		<td valign="top">8</td>
		<td valign="top">რამეთუ ესრეთ თქუა უფალმან: ნუ მოიღებთ სულთა თქუენთა 
		მეტყუელნი: წარმრბენელნი წარვიდენ ჩუენგან ქალდეველნი, რამეთუ არა 
		წარვიდენ, </td>
	</tr>
	<tr>
		<td valign="top">10</td>
		<td valign="top">
კიდეც რომ დაამარცხოთ ქალდეველთა მთელი ლაშქარი, თქვენ რომ გიტევთ, და მხოლოდ 
დაჭრილებიღა დარჩნენ მათგან თავ-თავის კარვებში, ისინი მაინც წამოდგებიან და 
გადაწვავენ ამ ქალაქს. </td>
		<td valign="top">9</td>
		<td valign="top">არამედ დაღათუ მოსრათ ყოველი ძალი ქალდეველთა, მბრძოლთა 
		თქუენთაჲ, და დაშთენ ვინმე დაგურემულნი მამაკაცნი მათ შორის - კაცადი 
		ადგილსა თჳსსა, იგინი აღდგენ და დაწუან ქალაქი ესე ცეცხლითა. </td>
	</tr>
	<tr>
		<td valign="top">11</td>
		<td valign="top">
<p>
როცა ქალდეველთა ლაშქარი ფარაონის ლაშქრის შიშით გაეცალა იერუსალიმს, </p>
		</td>
		<td valign="top">10</td>
		<td valign="top">
<p>და იქმნა, ოდეს აღმოვიდა ძალი ქალდეველთა იერუსალიმით პირისაგან ძალისა 
ფარაოსისა, </p>
		</td>
	</tr>
	<tr>
		<td valign="top">12</td>
		<td valign="top">
დააპირა იერემიამ იერუსალიმიდან გასვლა, რომ წასულიყო ბენიამინის მხარეში, რათა იქ 
ხალხში წილი დაედო. </td>
		<td valign="top">11</td>
		<td valign="top">გამოვიდა იერემია იერუსალიმით წარსლვად ქუეყანად 
		ბენიამენისა სყიდად მუნით პურისა საშუალ ერისა. </td>
	</tr>
	<tr>
		<td valign="top">13</td>
		<td valign="top">
ბენიამინის კარიბჭესთან რომ მივიდა, იქ დახვდა საყარაულოს უფროსი, სახელად ირია ძე 
შელემიასი, ძე ხანანიასი, და მან შეიპყრო იერემია წინასწარმეტყველი და უთხრა: 
ქალდეველებთან გადადიხარო! </td>
		<td valign="top">12</td>
		<td valign="top">და იქმნა იგი ბჭესა თანა ბენიამენისსა, და მუნ კაცი, 
		რომლისა დაივანის სარუია, ძემან სელემისმან, ძისა ანანიაჲსმან, და შეიპყრა 
		იერემია მეტყუელმან: ქალდეველთა მიმართ შენ ილტვი. </td>
	</tr>
	<tr>
		<td valign="top">14</td>
		<td valign="top">
მიუგო იერემთამ: ტყუილია. არ გადავდივარ ქალდეველებთან. მაგრამ არ დაუჯერა ირიამ 
იერემიას, შეიპყრო იგი და მთავრებთან მიიყვანა. </td>
		<td valign="top">13</td>
		<td valign="top">და ჰრქუა იერემია: ცილ არს, არა ქალდეველთა მიმართ 
		მივივლტი მე. და არა ისმინა მისი, და შეიპყრა სარუიამან იერემია და 
		შეიყვანა იგი მთავართა მიმართ. </td>
	</tr>
	<tr>
		<td valign="top">15</td>
		<td valign="top">
გაურისხდნენ მთავრები იერემიას, სცემეს და ჩააგდეს საპატიმროში, იონათან მწერლის 
სახლში, რადგან სატუსაღო სახლად ჰქონდათ იგი. </td>
		<td valign="top">14</td>
		<td valign="top">და განმწარდეს მთავარნი იერემიას ზედა, და გუემეს იგი, და 
		მისცეს იგი სახიდ საპყრობილისა კრულისა მცველად, სახიდ იონათან 
		მწიგნველისა, რამეთუ სახლი მისი შექმნეს საპყრობილედ, რამეთუ მოვიდა ერი 
		სახიდ მღჳმისა და ქერეთად. </td>
	</tr>
	<tr>
		<td valign="top">16</td>
		<td valign="top">
როცა იერემია ჩავიდა დილეგში და კარგა ხანი დაჰყო იქ, </td>
		<td valign="top">15</td>
		<td valign="top">და შევიდა იერემია სახიდ მღჳმისა და შესაწყდობელად, და 
		დაჯდა მუნ დღეთა მრავალთა იერემია. </td>
	</tr>
	<tr>
		<td valign="top">17</td>
		<td valign="top">
გაგზავნა მეფე ციდკიამ კაცი, მოაყვანინა იგი და შეეკითხა თავის სახლში საიდუმლოდ: 
არის სიტყვა უფლისაგან? მიუგო იგრემიამ: არის. ბაბილონის მეფის ხელში ჩავარდები. </td>
		<td valign="top">16</td>
		<td valign="top">და მიავლინა მეფემან სედეკია, და მოუწოდა მას, და 
		გამოჰკითხა მას მეფემან სახლსა შინა თჳსსა იდუმალ, და ჰრქუა მას: უკუეთუ 
		არს სიტყუაჲ უფლისა მიერ? და მან ჰრქუა: არს. და თქუა: ჴელთა მეფისა 
		ბაბილოვნისათა მიეცე. </td>
	</tr>
	<tr>
		<td valign="top">18</td>
		<td valign="top">
უთხრა იერემიამ მეფე ციდკიას: რა დაგიშავე ან შენ ან შენს მორჩილებს, ან ამ ხალხს, 
სატუსაღოში რომ ჩამაგდეს? </td>
		<td valign="top">17</td>
		<td valign="top">და ჰრქუა იერემია მეფესა სედეკიას: რაჲ გმძლავრე შენ და 
		ყრმათა შენთა და ერსა ამას, რამეთუ თქუენ მიმეცით მე სახიდ საპყრობილისა? </td>
	</tr>
	<tr>
		<td valign="top">19</td>
		<td valign="top">
სად არიან თქვენი წინასწარმეტყველნი, რომ გიწინასწარმეტყველებდნენ: არ დაგეცემათ 
თქვენ და ამ ქვეყანას ბაბილონის მეფეო? </td>
		<td valign="top">18</td>
		<td valign="top">და სადა არიან წინაწარმეტყუელნი თქუენნი, რომელნი 
		გიწინაწარმეტყუელებდეს თქუენ მეტყუელნი: ვითარმედ არა მოვიდეს მეფე 
		ბაბილონისაჲ ქუეყანასა ამას ზედა? </td>
	</tr>
	<tr>
		<td valign="top">20</td>
		<td valign="top">
ახლა ისმინე, მეფე-ბატონო, მოგწვდეს ჩემი მუდარა: ნუ დამაბრუნებ იონათან მწერლის 
სახლში მოსაკვდავად. </td>
		<td valign="top">19</td>
		<td valign="top">და აწ უფალო ჩემო მეფე! დავარდინ წყალობა ჩემი წინაშე 
		პირსა შენსა და რად მიმაქცევ მე სახიდ იონათან მწიგნველისა? და არა მოვკუდე 
		მუნ. </td>
	</tr>
	<tr>
		<td valign="top">21</td>
		<td valign="top">
ბრძანა მეფე ციდკიამ და ჩააბარეს იერემია საყარაულო ეზოში, და აძლევდნენ 
ყოველდღიურად ერთ პურის კოკორს ხაბაზთა რიგიდან, ვიდრგ არ გათავდა პურის მარაგი 
ქალაქში. და ასე იჯდა იერემია საყარაულო ეზოში. </td>
		<td valign="top">20</td>
		<td valign="top">და მიუწესა მეფემან სედეკია და შეაგდეს იგი სახლსა 
		საპყრობილისასა, და მისცემდეს მას პურსა ერთსა დღივ გარეშე, რომელსა 
		განსცემდეს, ვიდრე არა მოაკლდეს პურნი ქალაქისაგან. და დაჯდა იერემია ეზოსა 
		შინა საპყრობილისასა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>