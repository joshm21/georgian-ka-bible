<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - პირველი მეფეთა (თავი 8)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>პირველი მეფეთა</h1>
<h2>თავი მერვე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
როცა მოხუცდა სამუელი, ისრაელის მსაჯულებად თავისი შვილები დაადგინა. </p>
		</td>
		<td width="2%" valign="top">1</td>
		<td width="48%" valign="top">
<p>ხოლო რაჟამს დაბერდა სამოველ, დაადგინა ძენი მისნი მსაჯულად ისრაჱლსა ზედა.
</p>
		</td>
	</tr>
	<tr>
		<td valign="top">2</td>
		<td valign="top">მის პირმშოს სახელად ერქვა იოველი, ხოლო უმცროსს - აბია; 
		ბეერ-შებაში მსაჯულობდნენ ისინი. </td>
		<td valign="top">2</td>
		<td valign="top">და ესე სახელები არს ძეთა მისთა: პირმშო მისი იოელ, 
		შემდგომი მისი აბა, მსაჯულნი ბერსაბესანი. </td>
	</tr>
	<tr>
		<td valign="top">3</td>
		<td valign="top">არ გაჰყვნენ შვილები მამის გზას, ანგარებას მისდევდნენ, 
		ქრთამს იღებდნენ და სამართალს ამრუდებდნენ. </td>
		<td valign="top">3</td>
		<td valign="top">და არა ვიდოდეს ძენი იგი მისნი გზათა მისთა, არამედ 
		შეუდგეს იგინი ანგაჰარებასა, მიიღებდეს ქრთამსა და სამართალი არა უყვიან. </td>
	</tr>
	<tr>
		<td valign="top">4</td>
		<td valign="top">შეიკრიბა ისრაელის უხუცესობა და მივიდა სამუელთან რამათს. </td>
		<td valign="top">4</td>
		<td valign="top">და შეკრბა ყოველი ნათესავი ისრაჱლისა, მოვიდეს სამოველისა 
		არმათემად. </td>
	</tr>
	<tr>
		<td valign="top">5</td>
		<td valign="top">უთხრეს: შენ მოხუცდი, შენი შვილები კი არ მიჰყვებიან შენს 
		გზას. დაგვიდგინე ახლა მეფე, რომ სხვა ხალხების წესისამებრ განგვსჯიდეს. </td>
		<td valign="top">5</td>
		<td valign="top">და რქუეს მას: შენ, ესერა, დაბერებულ ხარ, და ძენი შენნი 
		არა ვლენან გზათა შენთა. აწ მოგუეც ჩუენ მეფე, რათა სჯიდეს სამართალსა, 
		ვითარცა სხუათა ნათესავთა არს! </td>
	</tr>
	<tr>
		<td valign="top">6</td>
		<td valign="top">არ მოეწონა ეს ამბავი სამუელს, როცა თქვეს, მეფე მოგვეციო 
		მსაჯულად. მაშინ შეევედრა სამუელი უფალს. </td>
		<td valign="top">6</td>
		<td valign="top">და შეუძნდა სიტყუაჲ ესე სამოელს, რამეთუ რქუეს მას, 
		ვითარმედ: მოგუეც მეფე, რომელი წინაგჳძღოდის ჩუენ! და ილოცვიდა სამოველ 
		უფლისა მიმართ. </td>
	</tr>
	<tr>
		<td valign="top">7</td>
		<td valign="top">უთხრა უფალმა სამუელს: შეისმინე ხალხის ყოველი სიტყვა, 
		რასაც გეტყვის, რადგან შენ კი არ უარგყვეს, არამედ მე უარმყვეს თავიანთ 
		მეფედ. </td>
		<td valign="top">7</td>
		<td valign="top">და უფალმან რქუა მას: ისმინე სიტყუაჲ ერისა მაგის, რამეთუ 
		არა შენ შეურაცხ-გყვეს, არამედ მე, ვინათგან იყავ მათ ზედა მეფედ. </td>
	</tr>
	<tr>
		<td valign="top">8</td>
		<td valign="top">როგორც იქცეოდნენ იმ დღიდან, როცა ეგვიპტიდან 
		გამოვიყვანე, დღემდე, როცა დამივიწყეს და უცხო ღმერთებს დაემონენ, ასევე 
		გექცევიან შენც. </td>
		<td valign="top">8</td>
		<td valign="top">ყოველთა ზედა საქმეთა თჳსთა, ვინათგან მოვიყვანნეთ იგინი 
		ეგჳპტით ვიდრე დღევანდელად დღედმდე, რამეთუ დამიტევეს მე და მსახურებდეს 
		კერპთა უცხოთა, ეგრეცა შენ გიყვეს. </td>
	</tr>
	<tr>
		<td valign="top">9</td>
		<td valign="top">
		ახლა შეისმინე მათი სიტყვა, ოღონდ გააფრთხილე და აუხსენი უფლებები მეფისა, 
		რომელმაც მათზე უნდა იმეფოს. </td>
		<td valign="top">9</td>
		<td valign="top">აწ შენ ისმინე მათი; აღთქმა დავდვა მათ შორის და უთხრა 
		წესი და სამართალი სამეფო, რომელი მეფობდეს მაგათ ზედა. </td>
	</tr>
	<tr>
		<td valign="top">10</td>
		<td valign="top">
		უთხრა სამუელმა უფლის სიტყვები ხალხს, მეფეს რომ მოითხოვდნენ მისგან. </td>
		<td valign="top">10</td>
		<td valign="top">
		და უთხრა სამოველ ყოველი იგი სიტყუაჲ ღმრთისა ერსა მას, რომელნი ითხოვდეს 
		მისგან მეფესა. </td>
	</tr>
	<tr>
		<td valign="top">11</td>
		<td valign="top">
		უთხრა: აი, რა უფლებები ექნება მეფეს, რომელიც იმეფებს თქვენზე: წაიყვანს 
		თქვენს შვილებს და თავის ეტლებთან და ცხენებთან დაიყენებს და ირბენენ მისი 
		ეტლის წინ.</td>
		<td valign="top">11</td>
		<td valign="top">
		და რქუა მათ: ესე წესი არს მეფისა, რომელი მეფობდეს თქუენ ზედა: მიგიხუნეს 
		შვილნი თქუენნი და ყვნეს მჴედრებად, რომელნიმე მეეტლედ და წინამოცორვალად,</td>
	</tr>
	<tr>
		<td valign="top">12</td>
		<td valign="top">
<p>
დანიშნავს მათ ათასისთავებად და ორმოცდაათისთავებად, თავის ყანის მხვნელებად და 
თავისი სამკალის მოსამკელად, თავისი საბრძოლო საჭურველისა და ეტლების მკეთებლებად. </p>
		</td>
		<td valign="top">12</td>
		<td valign="top">
<p>და რომელნიმე დაადგინნეს ათასისთავად და ასისთავად, მჴნველად და მომკალად, და 
მწველელად და მეზუერედ, და ყუნეს მათგანნი რომელიმე ჯაჭჳსმოქმედად და საჭურველისა. </p>
		</td>
	</tr>
	<tr>
		<td valign="top">13</td>
		<td valign="top">
		აიყვანს თქვენს ასულებს მენელსაცხებლებად, მზარეულებად და პურის 
		მცხობლებად. </td>
		<td valign="top">13</td>
		<td valign="top">და ასულნი თქუენნი მიგიხუნეს და ყვნეს საცხებელისმგბოლველ 
		და მექოთნედ და მეპურე. </td>
	</tr>
	<tr>
		<td valign="top">14</td>
		<td valign="top">
		წაგართმევთ საუკეთესო ყანებს, ვენახებსა და ზეთისხილის ბაღებს და თავის 
		მორჩილებს დაურიგებს. </td>
		<td valign="top">14</td>
		<td valign="top">და მიგიღოს ყანები და ვენაჴები თქუენი და ზეთისხილები 
		კეთილ-კეთილი და ნაყოფიერი, და მისცეს იგი მონათა თჳსთა. </td>
	</tr>
	<tr>
		<td valign="top">15</td>
		<td valign="top">
		მეათედს აიღებს თქვენი ნათესებიდან და ვენახებიდან და თავის კარისკაცებსა 
		და მორჩილებს უწყალობებს. </td>
		<td valign="top">15</td>
		<td valign="top">და ნაყოფისაგანი ყანათა და ვენაჴთა თქუენთა ათეული 
		მიიღოს, და მისთა საჭურისთათჳს და მონათა. </td>
	</tr>
	<tr>
		<td valign="top">16</td>
		<td valign="top">
		წაგართმევთ საუკეთესო ყმებს, მხევლებს, მსახურ ბიჭებს, სახედრებს და თავის 
		საქმეზე ამსახურებს. </td>
		<td valign="top">16</td>
		<td valign="top">მონანი და მჴევალნი თქუენნი, მროწეულნი და კარაულნი და 
		ჴარნი თქუენნი მოგიხუნეს და დაადგინნეს საქმესა მას სამეფოსა. </td>
	</tr>
	<tr>
		<td valign="top">17</td>
		<td valign="top">
		წაიღებს მეათედს თქვენი ფარიდან და თქვენც მისი ყმები გახდებით. </td>
		<td valign="top">17</td>
		<td valign="top">და საცხოვართა თქუენთა ათეული მიიღოს და იყვნეთ თქვენ 
		მონად და მსახურად. </td>
	</tr>
	<tr>
		<td valign="top">18</td>
		<td valign="top">
		მაშინ მოჰყვებით წუწუნს თქვენს არჩეულ მეფეზე, მაგრამ არ მოგისმენთ უფალი. </td>
		<td valign="top">18</td>
		<td valign="top">და ღაღადებდით მეფისა მის, და არა ისმინოს თქუენი 
		უფალმან, რამეთუ თქუენ თჳთ გამოირჩიეთ მეფე. </td>
	</tr>
	<tr>
		<td valign="top">19</td>
		<td valign="top">
		არ დაუჯერა ხალხმა სამუელს. თქვეს: არა და არა, მეფე უნდა გვესვას, </td>
		<td valign="top">19</td>
		<td valign="top">და არა უნდა ერსა მას სმენად სიტყუაჲ იგი სამოველისა. 
		მაშინ რქუეს მას: არა ეგრე არს, არამედ დაადგინე ჩუენ ზედა მეფე </td>
	</tr>
	<tr>
		<td valign="top">20</td>
		<td valign="top">
		ჩვენც ისეთები უნდა ვიყოთ, როგორც სხვა ხალხები არიან. ჩვენი მეფე 
		განგვსჯის ჩვენ, წინ წაგვიძღვება და ჩვენი გულისთვის იბრძოლებს. </td>
		<td valign="top">20</td>
		<td valign="top">და მორჩილ ვიყუნეთ მისა, ვითარცა სხუანი ნათესავნი და 
		განგვიკითხევდეს ჩუენ მეფე და ბრძოდეს მტერთა ჩუენთა. </td>
	</tr>
	<tr>
		<td valign="top">21</td>
		<td valign="top">
		მოისმინა სამუელმა ხალხის ნათქვამი და შეატყობინა უფალს. </td>
		<td valign="top">21</td>
		<td valign="top">მაშინ ისმინა სამოველ სიტყუაჲ იგი მათი და უთხრა ყოველი 
		უფალსა. </td>
	</tr>
	<tr>
		<td valign="top">22</td>
		<td valign="top">
		უთხრა უფალმა სამუელს: შეიწყნარე მათი სიტყვა და დაუდგინე მეფე. უთხრა 
		სამუელმა ისრაელის კაცებს: წადით თქვენ-თქვენს ქალაქებში.</td>
		<td valign="top">22</td>
		<td valign="top">და რქუა უფალმან სამოველს: ისმინე მათი და დაადგინე მათ 
		ზედა მეფე, რათა მეფობდეს მათ ზედა! და გამოვიდა სამოველ და უბრძანა ერსა 
		მას: წარვედით თქუენთჳს ქალაქად! </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>