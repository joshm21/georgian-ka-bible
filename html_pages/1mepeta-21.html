<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - პირველი მეფეთა (თავი 21)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>პირველი მეფეთა</h1>
<h2>თავი ოცდამეერთე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ადგა და წავიდა იონათანი, და მივიდა ქალაქს. </p>
		</td>
		<td width="2%" valign="top">1</td>
		<td width="48%" valign="top">
<p>და მოვიდა დავით ნობად აბიმელიქსა მღდელისა, და განუკჳრდა აბიმელიქს მღდელსა 
მისლვა იგი დავითისი და ჰრქუა: რად ეგრე? რაჲსათჳს მარტო მოხვალ და არა ვინ არს შენ 
თანა? </p>
		</td>
	</tr>
	<tr>
		<td valign="top">2</td>
		<td valign="top">ხოლო დავითი ნომბაში წავიდა ახიმელექ მღვდელთან. შიშით 
		გამოეგება ახიმელექი დავითს და ჰკითხა: მარტო რატომ ხარ? რატომ არავინ 
		გახლავს? </td>
		<td valign="top">2</td>
		<td valign="top">მიუგო დავით და ჰრქუა აბიმელიქს, მღდელსა ღმრთისასა: 
		სიტყუაჲ ერთი მიბრძანა მე მეფემან საიდუმლო და მომავლინა, და მონანი ჩემნი 
		განვიშვენ, და მელიან მე ადგილსა, რომელსა ჰრქჳან სარწმუნო ღმრთისა. </td>
	</tr>
	<tr>
		<td valign="top">3</td>
		<td valign="top">მიუგო დავითმა ახიმელექ მღვდელს: საქმე დამავალა მეფემ და 
		მითხრა: არავინ იცოდეს, რა საქმეა, რაზედაც გგზავნი და რასაც გავალებ. 
		ამიტომაც ამა და ამ ადგილს დავიბარე მსახურები. </td>
		<td valign="top">3</td>
		<td valign="top">და აწ თუ გიც ხუთი ჴვეზა პურისა და სხუაცა თუ რამე არს 
		ჴელთა შენთა, მომეც. </td>
	</tr>
	<tr>
		<td valign="top">4</td>
		<td valign="top">ახლა, რა გექნება სახელდახელოდ? მომეცი ხუთი პური ან რაც 
		მოგეძევება. </td>
		<td valign="top">4</td>
		<td valign="top">მიუგო მღდელმან მან და ჰრქუა: არა არს პური შერეული ჴელთა 
		შინა ჩემთა, გარნა პური იგი შესაწირავისანი. აწ წმიდა თუ არიან ყრმანი 
		შენნი დედათაგან, მიიღეთ და ჭამეთ. </td>
	</tr>
	<tr>
		<td valign="top">5</td>
		<td valign="top">მიუგო მღვდელმა დავითს და უთხრა: სადაგი პური არა მაქვს 
		ახლა, მხოლოდ ნაკურთხი პური მაქვს. ოღონდ ცოლებს ხომ არ გაჰკარებიან შენი 
		მსახურები? </td>
		<td valign="top">5</td>
		<td valign="top">მიუგო დავით მღდელსა და ჰრქუა: დედათაგან წმიდა ვართ, 
		გუშინდლითგან და ძოღანდლითგან, ვინათგან გამოვედით გზასა ამას, წმიდა ვართ, 
		და გზათა, თუ ესე საეჭველ არს, ხოლო დღეს წმიდა ვართ, და ყრმანიცა ჩემნი 
		განწმედილ არიან. </td>
	</tr>
	<tr>
		<td valign="top">6</td>
		<td valign="top">მიუგო დავითმა მღვდელს და უთხრა: ცოლებთან არ მივსულვართ 
		არც გუშინ და არც გუშინწინ, იმ დროდან, რაც გზას ვადგავარ. ჩემი მსახურების 
		ჭურჭლები წმიდაა; ეგ პურიც სადაგად ჩაითვლება, რადგან დღეს ხომ ახალი უნდა 
		იკურთხოს ჭურჭელში. </td>
		<td valign="top">6</td>
		<td valign="top">ამოიღო პური იგი აბიმელიქ და მისცა მას პური იგი, რომელ 
		დაგებულ იყო წინაშე უფლისა, რამეთუ სხუაჲ პური შერეული არა იდვა, გარნა 
		პური იგი, რომელ დაგებულ იყო წინაშე უფლისა. </td>
	</tr>
	<tr>
		<td valign="top">7</td>
		<td valign="top">მისცა მას მღვდელმა ნაკურთხი პური, რადგან არ იყო იქ სხვა 
		პური, გარდა საუფლო პურისა, რომელსაც იღებენ ხოლმე უფლის ტაბლიდან, რომ მის 
		ნაცვლად ახალი პური დააწყონ. </td>
		<td valign="top">7</td>
		<td valign="top">და იყო ვინმე მუნ მონათა მათგანი საულისთა კაცი ერთი, 
		სულით სნეული, შეკრული წინაშე უფლისა, და სახელი მისი დოიკ იდუმელი, მეჯორე 
		საულისი. </td>
	</tr>
	<tr>
		<td valign="top">8</td>
		<td valign="top">იყო იქ იმ დღეს უფლის წინაშე ერთი კაცი, საულის 
		მორჩილთაგანი, სახელად დოეგი, ედომელი, საულის მწყემსების უფროსი. </td>
		<td valign="top">8</td>
		<td valign="top">და ჰრქუა დავით აბიმელიქს: იხილე შენ, არს თუ სადა შენ 
		თანა ჰოროლი, ანუ ჴმალი, ანუ ლახვარი, რამეთუ ჴმალი ჩემი და საჭურველი ჩემი 
		არა მოვიღე ჩემ თანა, რამეთუ ბრძანებაჲ იგი მეფისა მსწრაფლ იყო. </td>
	</tr>
	<tr>
		<td valign="top">9</td>
		<td valign="top">
<p>
უთხრა დავითმა ახიმელექს: ხომ არ გაქვს სადმე შუბი ან მახვილი, რადგან არც მახვილი 
წამომიღია და არც სხვა რამ საჭურველი, ისე სასწრაფო იყო სამეფო საქმე. </p>
		</td>
		<td valign="top">9</td>
		<td valign="top">
<p>მიუგო მღდელმან მან და ჰრქვა: აჰა, ეგერა, ჴმალი იგი გოლიადისა, უცხოთესლისა 
მის, რომელ შენ მოჰკალ ღელესა მას ელისსა, წარგრაგნილი სამოსლითა ძეს, იგი თუ 
მიგაქუს, მიიღე; ხოლო მახჳლი არა არს ჩემ თანა, თჳნიერ მისა. მიუგო დავით და ჰრქუა: 
მომართუ მე იგი, რამეთუ არა არს მისა უმჯობესი! მოიღო აქიმელექ ჴმალი იგი და მისცა 
მას. </p>
		</td>
	</tr>
	<tr>
		<td valign="top">10</td>
		<td valign="top">
		უთხრა მღვდელმა: იმ ფილისტიმელი გოლიათის მახვილია აქ, მუხნარის ველზე რომ 
		დაამარცხე; აგერ დევს, ეფოდის უკან, მოსასხამში გახვეული. თუ წაღება გინდა, 
		წაიღე, რადგან მის გარდა სხვა არაფერი გვაქვს. თქვა დავითმა: არაფერია ამის 
		მსგავსი. მომეცი. </td>
		<td valign="top">&nbsp;</td>
		<td valign="top">
		&nbsp;</td>
	</tr>
	<tr>
		<td valign="top">11</td>
		<td valign="top">
		ადგა დავითი და გაიქცა იმ დღეს საულისგან, და მოვიდა აქიშთან, გათის 
		მეფესთან. </td>
		<td valign="top">10</td>
		<td valign="top">
		და ადგა დავით სწრაფით და ივლტოდა საულისგან, და მოვიდა იგი ანქუშისა, 
		მეფისა მის გეთელთასა. </td>
	</tr>
	<tr>
		<td valign="top">12</td>
		<td valign="top">
უთხრეს აქიშს მისმა მორჩილებმა: ეს დავითი არ არის ქვეყნის მეფე? მას არ უმღეროდნენ 
როკვისას: საულმა სძლია ათასს, დავითმა ათი ათასსო? </td>
		<td valign="top">11</td>
		<td valign="top">
		მაშინ ჰრქუეს ანქუშს მონათა მათ მისთა: არა ესე არს დავით მეფე იგი 
		ქუეყანისა? არა ამას გამოეგებვოდეს მაქებელნი იგი, რომელ იტყოდეს: საულ 
		დასცა ათასები, ხოლო დავით დასცნა ბევრეულნი? </td>
	</tr>
	<tr>
		<td valign="top">13</td>
		<td valign="top">
		გულში ჩაიდო დავითმა ეს სიტყვები და ძლიერ ეშინოდა აქიშისა, გათის მეფისა. </td>
		<td valign="top">12</td>
		<td valign="top">
და ვითარცა ესმა დავითს სიტყუაჲ ესე, შეეშინა ფრიად ანქუშისა, მეფისა გეთელისა. </td>
	</tr>
	<tr>
		<td valign="top">14</td>
		<td valign="top">
		გონება შეიშალა დავითმა მათ თვალში, თავი მოიგიჟიანა, ხაზებს ავლებდა 
		ჭიშკრის კარებზე და წვერებზე დორბლი ჩამოსდიოდა. </td>
		<td valign="top">13</td>
		<td valign="top">და განიმრუდა პირი მისი წინაშე მათსა და მოიცოფა თავი 
		თჳსი, როკავნ და იქცევინ იგი კარით კარად მიბჭედმდე ქალაქისა, მერმე იწყო 
		ოთხითა სლვად, გორვად და პეროად და აღავსებდა პერითა მით წვერთა მისთა. </td>
	</tr>
	<tr>
		<td valign="top">15</td>
		<td valign="top">
		უთხრა აქიშმა თავის მორჩილთ: ხომ ხედავთ, რომ შეშლილია ეს კაცი. რისთვის 
		მოიყვანეთ ჩემთან? </td>
		<td valign="top">14</td>
		<td valign="top">და ჰრქუა ანქუშ მონათა თჳსთა: სადა ჰპოვეთ კაცი ეგე 
		სულითა სნეული, რამეთუ მოიყვანეთ ეგე ჩემ წინაშე? </td>
	</tr>
	<tr>
		<td valign="top">16</td>
		<td valign="top">
		შეშლილებიღა მაკლდნენ, რომ მოგიყვანიათ და გიჟობს ჩემს წინაშე? ეს უნდა 
		შემოსულიყო ჩემს სახლში? </td>
		<td valign="top">15</td>
		<td valign="top">ნაკლულ ნურა ვიყვენით ჩუენ ესევითარითა სნეულითა, რად 
		გამოიყვანედ ესევითარი სნეული წინაშე ჩემსა? აწ ნურღარა შემოვალნ ეგე 
		სახლსა ჩემსა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>