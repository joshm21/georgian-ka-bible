<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - გოდება იერემიასი (თავი 2)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>გოდება იერემიასი</h1>
<h2>თავი მეორე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
როგორ დანისლა უფალმა სიონის ასული თავისი რისხვით! ციდან მიწაზე ჩამოამხო ისრაელის 
მშვენება და არ გახსენებია თავისი კვარცხლბეკი თავის რისხვის დღეს. </p>
		</td>
		<td width="2%" valign="top">23</td>
		<td width="48%" valign="top">
<p>ალეფ. ვითარ დაალმურა რისხვითა მისითა უფალმან ასული სიონისაჲ, გარდამოაგდო ცით 
ქუეყანად დიდებულება ისრაილისაჲ და არ მოიჴსენა კუარცხლბეკი ფერჴთა მისთაჲ დღესა 
შინა რისხვისა მისისასა. </p>
		</td>
	</tr>
	<tr>
		<td valign="top">2</td>
		<td valign="top">შემუსრა, არ დაინდო უფალმა იაკობის სამკვიდრებელნი, 
		დააქცია თავისი წყრომით იუდას ასულის ციხე-სიმაგრენი, მიწასთან გაასწორა; 
		უპატიოჰყო სამეფო და მისი მთავრები. </td>
		<td width="2%" valign="top">24</td>
		<td valign="top">ბეთ. დაანთქნა უფალმან არმრიდებელმან ყოველნი შუენიერნი 
		იაკობისნი, დაამჴუნა გულისწყრომისა მიერ მისისა სიმაგრენი ასულისა 
		იუდაჲსნი, აღაქუნა იგინი ქუეყანადმი, შეამწიკულა მეფე მისი და მთავარნი 
		მისნი. </td>
	</tr>
	<tr>
		<td valign="top">3</td>
		<td valign="top">მოსტეხა მთელი რქა ისრაელს მძვინვარე რისხვით; მტერს 
		მოარიდა თავისი მარჯვენა და აგიზგიზდა იაკობში როგორც ცეცხლი, ყოვლის 
		მჭამელი. </td>
		<td valign="top">25</td>
		<td valign="top">
გიმელ. შემუსრა გულისწყრომითა რისხვისა მისისათა ყოველი რქაჲ ისრაილისაჲ, 
გარემიიქცია უკუანა მარჯუენისა მისისა პირისაგან მტერისა, და აღაგზნა იაკობსა შორის 
ცეცხლი შემწველი, და შეჭამნა ყოველნი გარემოჲსნი მისნი. </td>
	</tr>
	<tr>
		<td valign="top">4</td>
		<td valign="top">როგორც მტერმა, მოზიდა მშვილდი, აღმართა მარჯვენა 
		დუშმანივით და მოკლა მისი თვალის სიხარული; ცეცხლივით დაანთხია თავისი 
		რისხვა სიონის ასულის კარავში. </td>
		<td valign="top">26</td>
		<td valign="top">დალეთ. მოირთხა მშჳლდი მისი, ვითარცა მტერმან, განამტკიცა 
		მარჯუენე მისი, ვითარცა წინააღმდგომმან, და მოსრნა ყოველნი გულისათქმელნი 
		თვალთა ჩემთანი, კარავსა შინა ასულისა სიონისასა გარდაჰფინა, ვითარცა 
		ცეცხლი, გულისწყრომაჲ. </td>
	</tr>
	<tr>
		<td valign="top">5</td>
		<td valign="top">მტერივით გახდა უფალი, შემუსრა ისრაელი, შემუსრა მისი 
		პალატები, დაუქცია ციხე-სიმაგრენი და მოაწია იუდას ასულზე ოხვრა და კვნესა. </td>
		<td valign="top">27</td>
		<td valign="top">ჱე. იქმნა უფალი, ვითარცა მტერი, დაანთქა ისრაილი, 
		დააქცია ყოველი ტაძრები მისი, განხრწნნა ყოველნი სიმაგრენი მისნი, და 
		განამრავლა ასულისა იუდაჲს დამდაბლებული და დამდაბლებულაჲ. </td>
	</tr>
	<tr>
		<td valign="top">6</td>
		<td valign="top">დაანგრია მისი ბაღი და კარავი, დააქცია მისი 
		სადღესასწაულო ადგილი; დაავიწყებინა უფალმა სიონში დღესასწაული და შაბათი, 
		შეიძულა თავის მძვინვარე რისხვაში მეფე და მღვდელი. </td>
		<td valign="top">28</td>
		<td valign="top">ვავ. აღფხურა ვითარცა ვენაჴი, კარავი თჳსი, განხრწნა 
		დღესასწაული მისი; დაივიწყა უფალმან, რომელი ქმნა შორის სიონსა 
		დღესასწაულისა შაბათთაჲსა, და განაძჳნა მკსინვარებითა რისხვისა მისისაჲთა _ 
		მეფე და მღდელი და მთავარი. </td>
	</tr>
	<tr>
		<td valign="top">7</td>
		<td valign="top">შერისხა უფალმა თავისი სამსხვერპლო, შეაჩვენა თავისი 
		საწმიდარი, მტერს ჩაუგდო ხელში მისი პალატების კედლები; ხმა გაიღეს უფლის 
		სახლში, როგორც დღესასწაულზე. </td>
		<td valign="top">29</td>
		<td valign="top">ზაინ. განაშორა უფალმან საკურთხეველი თჳსი, განაბნია 
		სიწმიდე თჳსი, შემუსრა ჴელითა მტერისაჲთა ზღუდე ტაძართა მისთაჲ, ჴმაჲ 
		ბრძოლისა მოსცა სახლსა შინა უფლისასა, ვითარცა დღესა შინა დღესასწაულისასა. </td>
	</tr>
	<tr>
		<td valign="top">8</td>
		<td valign="top">გადაწყვიტა უფალმა, დაენგრია სიონის ასულის კედლები, 
		გაჭიმა ძაფი, ხელი არ აიღო განადგურებაზე; დააქცია ზღუდე და კედელი - ერთად 
		არიან დაქცეულნი. </td>
		<td valign="top">30</td>
		<td valign="top">ეთ. იგულისსიტყუა უფალმან განხრწნაჲ ზღუდესა ასულისა 
		სიონისასა. საზომიერად, და არ გარეაქცია ჴელი თჳსი დასათრგუნველობისაგან 
		მისისა. და იგლოვა წინმოზღუდვილობამან, და ზღუდე ერთბამად მოუძლურდა. </td>
	</tr>
	<tr>
		<td valign="top">9</td>
		<td valign="top">მიწაში ჩაეფლო მისი ჭიშკრები, მან დალეწა და შემუსრა მისი 
		ურდულები; მისი მეფე და მთავრები წარმართთა შორის არიან; აღარ არის რჯული 
		და მის წინასწარმეტყველებსაც შეუწყდათ უფლისგან ხილვები. </td>
		<td valign="top">31</td>
		<td valign="top">ტეთ. დაეკუეთნეს ქუეყანად ბჭენი მისნი, წარწყმიდნა და 
		შემუსრნა მოქლონნი მისნი, მეფე მისი და მთავარი მისი წარმართთა შორის, და 
		არა არს შჯული, და წინაწარმეტყუელთაცა მისთა არ პოვეს ხილვაჲ უფლისა მიერ. </td>
	</tr>
	<tr>
		<td valign="top">10</td>
		<td valign="top">
მდუმარედ სხედან მიწაზე სიონის ასულის უხუცესნი, თავზე ნაცარი აყრიათ და ჯვალოთი 
არიან შემოსილი; მიწამდე დაუხრიათ თავი იერუსალიმის ქალწულებს. </td>
		<td valign="top">32</td>
		<td valign="top">იოთ. დასხდეს ქუეყანად, დადუმნეს მოხუცებულნი ასულისა 
		სიონისანი, აღიღეს მიწაჲ თავსა ზედა მათსა, მოირტყნეს ძაძანი, შთაიყვანნეს 
		ქუეყანად წინამძღუარნი ქალწულისა ასულისა იერუსალიმისანი. </td>
	</tr>
	<tr>
		<td valign="top">11</td>
		<td valign="top">
ცრემლებმა დამიშრიტეს თვალისჩინი, მეწვის გულ-ღვიძლი, მიწაზე დაიღვარა ჩემი ნაღველი 
ჩემი ერის ასულის დაღუპვის გამო, რადგან ღონემიხდილნი ყრიან ყმაწვილები და ძუძუთა 
ბავშვები ქალაქის ქუჩებში.</td>
		<td valign="top">33</td>
		<td valign="top">
ხაფ. მოაკლდეს ცრემლთა მიერ თვალნი ჩემნი, შეშფოთნა მუცელი ჩემი, დაითხია ქუეყანად 
დიდებაჲ ჩემი შემუსრვასა ზედა ასულისა ერისა ჩემისასა, დაჴსნასა ჩჩჳლთა და 
მწოართასა უბნებსა შინა ქალაქისასა. </td>
	</tr>
	<tr>
		<td valign="top">12</td>
		<td valign="top">
<p>
დედებს შებღავიან: სად არის პური და ღვინო? და იკრუნჩხებიან დაჭრილებივით ქალაქის 
ქუჩებში და სულს ღაფავენ დედის კალთებში. </p>
		</td>
		<td valign="top">34</td>
		<td valign="top">
ლამედ. დედათა მათთა ეტყოდეს: სადა იფქლი და ღჳნოჲ დაჴსნასა შინა მათსა, 
ვითარცა-რაჲ წყლულთა უბნებსა შორის ქალაქისასა, აღმობერვასა შინა სულთა მათთასა 
შორის წიაღთა დედათა მათთაჲსა. </td>
	</tr>
	<tr>
		<td valign="top">13</td>
		<td valign="top">რა ვთქვა შენზე, რას შეგადარო, იერუსალიმის ასულო? რას 
		მიგამსგავსო, რომ განუგეშო, სიონის ქალწულო ასულო? რადგან ზღვასავით დიდია 
		შენი დაქცევა, ვინ არის შენი განმკურნებელი? </td>
		<td valign="top">35</td>
		<td valign="top">
<p>მემ. რაჲ გიწამო შენ, ანუ რასა გამსგავსო შენ, ასულო იერუსალიმისაო? ვინ 
გაცხოვნოს შენ, ანუ ვინ ნუგეშინის-გცეს შენ, ქალწულო სიონისაო! რამეთუ განდიდნა 
სასუმელი შემუსრვისა შენისაჲ, ვინ განგკურნოს შენ? </p>
		</td>
	</tr>
	<tr>
		<td valign="top">14</td>
		<td valign="top">შენი წინასწარმეტყველნი ცრუ და სულელურ ხილვებს ხედავდნენ 
		შენთვის, არ გიმხელდნენ შენს შეცოდებებს დაკარგულის დასაბრუნებლად; მხოლოდ 
		ცრუსა და მაცთუნებელ განაჩენს ხედავდნენ შენთვის. </td>
		<td valign="top">36</td>
		<td valign="top">
ნონ. წინაწარმეტყუელთა შენთა იხილეს შენი ამაოებაჲ და უცნობელობა, და არა 
განაცხადეს უსამართლოება შენი მოსაქცეველად ტყუეობისა შენისა, და იხილნეს შენნი 
ნეშტნი ამაონი, და განგაგარეეს შენ. </td>
	</tr>
	<tr>
		<td valign="top">15</td>
		<td valign="top">ტაშს შემოჰკრავს შენზე ყოველი გზად ჩამვლელი, დაუსტვენს 
		და თავს გააქნევს იერუსალიმის ასულზე: ეს არის ქალაქი, რომელზეც ამბობდნენ 
		სრულქმნილი მშვენებააო, მთელი ქვეყნის სიხარულიაო? </td>
		<td valign="top">37</td>
		<td valign="top">
სარეხ. შეიტყუელნეს შენ ზედა ჴელნი ყოველთა თანაწარმავალთა გზისათა, დაისტჳნეს და 
შეხარეს თავი მათი ასულსა ზედა იერუსალიმისასა, უკუეთუ ესე არს ქალიქი თქუენი, 
გჳრგჳნი დიდებისაჲ, კეთილი შუენიერებაჲ, საშუები ყოვლისა ქუეყანისაჲ. </td>
	</tr>
	<tr>
		<td valign="top">16</td>
		<td valign="top">ხახა დააღეს შენზე შენმა მტრებმა, უსტვენენ, კბილებს 
		ახრჭიალებენ, ყვირიან: ჩავყლაპეთ უკვე! აჰა, ეს დღე, რომელსაც ველოდით, 
		მოვესწარითო, ვხედავთო მას! </td>
		<td valign="top">38</td>
		<td valign="top">
აინ. აღაღეს შენ ზედა პირი მათი ყოველთა მტერთა შენთა, და ისტჳნეს და დაიღრჭინეს 
კბილნი მეტყუელთა: შთავნთქათ იგი, გარნა ესე არს დღე, რომელსა მოველოდეთ, ვპოეთ და 
ვიხილეთ იგი. </td>
	</tr>
	<tr>
		<td valign="top">17</td>
		<td valign="top">აღასრულა უფალმა განზრახული; აახდინა თავისი ნათქვამი, 
		რაც ჰქონდა ნაბრძანები ძველთაგანვე; დააქცია და არ შეიბრალა; მტერი გაახარა 
		შენზე, რქა აღუმაღლა შენს დუშმანებს. </td>
		<td valign="top">39</td>
		<td valign="top">
ჳე. ქმნა უფალმან, რომელნი თქუნა და მოიგონნა, აღასრულნა სიტყუანი მისნი, რომელნი 
ამცნნა დღეთაგან პირველთა, დაამჴუა და არა ჰრიდა, და განიშუა შენ ზედა მტერმან, 
აღამაღლნა თავნი მაჭირვებელისა შენისანი. </td>
	</tr>
	<tr>
		<td valign="top">18</td>
		<td valign="top">მათი გული უფალს შეჰღაღადებს: სიონის ასულის კედლებო, 
		ნიაღვარივით ღვარეთ ცრემლი დღედაღამე; შვებას ნუ მოიცემთ, ნურც შეშრება 
		თქვენი თვალის გუგები. </td>
		<td valign="top">40</td>
		<td valign="top">
სადე. ღაღად-ყო გულმან მათმან უფლისა მიმართ, ზღუდემან ასულისა სიონისამან, 
დამოადინენ, ვითარცა ღუარნი, ცრემლნი დღე და ღამე. ნუ სცემ განფრთხობასა თავსა 
შენსა, ნუ დადუმდებიედ გუგანი თვალთა შენთანი. </td>
	</tr>
	<tr>
		<td valign="top">19</td>
		<td valign="top">ადექი, იღაღადე ღამით, ყოველ სახმილავზე, წყალივით 
		დაღვარე შენი გული უფლის წინაშე; გაიწოდე ხელები მისკენ შენი ჩვილების 
		სიცოცხლისთვის, შიმშილით რომ იხოცებიან გზაჯვარედინებზე. </td>
		<td valign="top">41</td>
		<td valign="top">
კოფ. აღდეგ, ჭრტინევდ ღამესა შინა დასაბამსა საჴმილავთა შენთასა, განჰფინე, ვითარცა 
წყალი, გული შენი წინაშე პირსა უფლისასა. აღიხუენ მისდამი ჴელნი შენნი სულებისათჳს 
ჩჩჳლთა შენთაჲსა შეყმედილთა სიყმილისა მიერ დასაბამსა ზედა ყოველთა გამოსლვათასა. </td>
	</tr>
	<tr>
		<td valign="top">20</td>
		<td valign="top">მოიხედე, უფალო, და დაინახე, ვის მოექეცი ასე? თუ უჭამიათ 
		დედაკაცებს თავიანთი ნაყოფი, ნალოლიავები ბავშვები? თუ დახოცილან უფლის 
		საწმიდარში მღვდელი და წინასწარმეტყველი? </td>
		<td valign="top">42</td>
		<td valign="top">
რეს. იხილე, უფალო, და ზედმოიხილე ვისდად მომკუფხლე ესრეთ, უკეთუ ჭამონ დედათა 
ნაყოფი მუცლისა მათისა. მოკუფხლვა-ყო მზარაულმან, დაიკლნენ ჩჩჳლნი, მწოვნელნი 
ძუძუთა, უკეთუ მოჰკლავ სიწმიდესა შინა უფლისასა მღდელსა და წინასწარმეტყუელსა. </td>
	</tr>
	<tr>
		<td valign="top">21</td>
		<td valign="top">ყრიან ქუჩის მტვერში ყმაწვილი და მოხუცი, ჩემი ქალწულები 
		და მოყმეები მახვილით დაეცნენ; დახოცე შენი რისხვის დღეს, დაკალი, არ 
		დაინდე. </td>
		<td valign="top">43</td>
		<td valign="top">
სინ. დაიძინეს ქუეყანად გამოსავალთა ყრმამან და მოხუცებულმან. ქალწულნი ჩემნი და 
ჭაბუკნი ჩემნი წარვიდეს ტყუეობადმი. მოასრულენ დღესა შინა რისხვისა შენისასა, 
ამზარეულენ, არა ჰრიდენ. </td>
	</tr>
	<tr>
		<td valign="top">22</td>
		<td valign="top">შენ მოიწვიე, როგორც დღესასწაულზე, ჩემი შიშისზარნი 
		ყოველი მხრიდან; და არავინ გაქცეულა, არავინ გადარჩენილა უფლის რისხვის 
		დღეს; ვინც მე ვანებივრე და გავზარდე, მტერმა მოუღო მას ბოლო. </td>
		<td valign="top">44</td>
		<td valign="top">
თავ. მოუწოდეს ვითარცა დღედ დღესასწაულისა. მსხემთა ჩემთა გარემოჲს, და არა იყო 
დღესა შინა რისხვისა უფლისასა განრინებული, და დატევებული განვზარდენ, და ვიპყრენ 
და განვამრავლენ, და მტერმან ჩემმან ყოველნი მოასრულნა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>