<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 29)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი ოცდამეცხრე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ვაი არიელს, არიელს, ქალაქს, დავითი სადაც დაბანაკდა! მიუმატე წელიწადს წელიწადი, 
ერთმანეთს მიჰყვეს დღესასწაულები. </p>
		</td>
		<td width="2%" valign="top">1</td>
		<td width="48%" valign="top">
<p>ვაჲ ქალაქსა არიილსა, რომელსა დავით ებრძოლა, შეკრიბენით ხუარბალნი წელიწდისანი 
წელიწადსა ზედა, რამეთუ შჭამოთ მოაბსა თანა, </p>
		</td>
	</tr>
	<tr>
		<td valign="top">2</td>
		<td width="48%" valign="top">









შევაჭირვებ არიელს, ატყდება ვაი და ვიში და არიელად შეიქნება ჩემთვის. </td>
		<td valign="top">2</td>
		<td width="48%" valign="top">
რამეთუ ვაჭირვო არიილსა. და იყოს ძალი მისი და სიმდიდრე ჩემდა. </td>
	</tr>
	<tr>
		<td valign="top">3</td>
		<td valign="top">ბანაკად შემოგადგები ირგვლივ და კოშკებს შემოგავლებ, 
		გოდოლებს აღვმართავ შენს წინააღმდეგ. </td>
		<td valign="top">3</td>
		<td valign="top">და მოვადგე შენ ზედა, ვითარცა დავით, და განვაწყო შენთჳს 
		პატნეზი. და დავადგინე შენთჳს გოდოლნი. </td>
	</tr>
	<tr>
		<td valign="top">4</td>
		<td valign="top">ჩაიფლობი, მიწიდან დაიწყებ ლაპარაკს და ჩაიხშობა შენი 
		ნათქვამი, ლანდივით ამოვა შენი ხმა მიწიდან და მტვერიდან აჩურჩულდება შენი 
		ნათქვამი. </td>
		<td valign="top">4</td>
		<td valign="top">და დამდაბლდენ სიტყუანი შენნი ქუეყანად და დაჴდენ 
		სიტყუანი შენნი ქუეყანად მიმართ, და იყოს, ვითარცა მჴმობელნი ქვეყანით 
		გამო, ჴმა შენი და იატაკისა მიმართ ჴმა შენი მოუძლურდეს. </td>
	</tr>
	<tr>
		<td valign="top">5</td>
		<td valign="top">მტვრის კორიანტელივით იქნება შენი ურიცხვი მტერი და 
		განიავებულ ბზესავით - ურიცხვი მტარვალი. მოხდება უცბად ანაზდეულად. </td>
		<td valign="top">5</td>
		<td valign="top">და იყოს, ვითარცა მტუერი ურმისთვალისაგან, სიმდიდრე 
		უთნოთა და ვითარცა ბრე მიმოღებული. </td>
	</tr>
	<tr>
		<td valign="top">6</td>
		<td valign="top">ცაბაოთ უფალი გამოგეცხადება გრგვინვით და მიწისძვრით და 
		მაღალი ხმით, ქარიშხლით და გრიგალით და შემჭმელი ცეცხლის ალით. </td>
		<td valign="top">6</td>
		<td valign="top">და იყოს, ვითარცა წერტილი, მეყსა შინა უფლისა მიერ 
		საბაოთისა, რამეთუ ზედმოხედვა იყოს ქუხილისა თანა და ძრვის, და ჴმისა 
		დიდისა ნიავქარი მომავალი და ალი ცეცხლისა შემჭამელი. </td>
	</tr>
	<tr>
		<td valign="top">7</td>
		<td valign="top">სიზმარივით, ღამეულ ჩვენებასავით იქნება არიელზე 
		გალაშქრებული დიდძალი ხალხი და ყველა, ვინც თავს ესხმის მას და მის 
		ციხე-სიმაგრეებს, ვინც მას აჭირვებს. </td>
		<td valign="top">7</td>
		<td valign="top">და იყოს, ვითარცა ზმანებული ძილსა შინა, სიმდიდრე ყოველთა 
		წარმართთა, რავდენთა ილაშქრეს იერუსალიმსა ზედა და ყოველთა გალაშქრებულთა 
		ისრაილსა ზედა, და ყოველნი შეკრებულნი მის ზედა და მაჭირვებელნი მისნი. </td>
	</tr>
	<tr>
		<td valign="top">8</td>
		<td valign="top">როგორც მშიერს ესიზმრება, თითქოს ჭამდეს, გაეღვიძება და, 
		აჰა, ცარიელი აქვს მუცელი; როგორც მწყურვალს ესიზმრება, თითქოს სვამდეს, 
		გაეღვიძება და, აჰა, ღონემიხდილია და სწყურია მის სულს. ასე იქნება დიდძალი 
		ხალხი, რომელიც თავს ესხმის სიონის მთას. </td>
		<td valign="top">8</td>
		<td valign="top">და იყვნენ, ვითარცა ძილსა შინა მსუმელნი და მჭამელნი, და 
		აღ-რადგიან, ამაო იყვის სიზმარი მათი და ვითარსახედ იზმანებს წყურიელი 
		ვითარცა მსუმელი, და აღ-რა-დგის, მერმე სწყურინვე, ხოლო სული მისი ცალიერად 
		ესვიდა, ეგრეთ იყოს სიმდიდრე ყოველთა წარმართთა, რავდენთა განილაშქრეს 
		იერუსალიმსა ზედა და მთასა სიონსა. </td>
	</tr>
	<tr>
		<td valign="top">9</td>
		<td valign="top">თავი გაიშტერეთ და გაშტერდით! თავი დაიბრმავეთ და 
		დაბრმავდით! მთვრალები არიან, მაგრამ არა ღვინით, ბარბაცებენ, მაგრამ არა 
		თაფლუჭით. </td>
		<td valign="top">9</td>
		<td valign="top">დაიჴსნენით და განჰკერთით და მებრუე იქმნენით არა 
		თაფლუჭისაგან, არცა ღჳნისაგან, </td>
	</tr>
	<tr>
		<td valign="top">10</td>
		<td valign="top">რადგან გადმოღვარა თქვენზე უფალმა ძილქუშის სული და 
		დაგიხუჭათ თვალები, წინასწარმეტყველნო, და დაგიფარათ თავები, მისნებო. </td>
		<td valign="top">10</td>
		<td valign="top">რამეთუ გუასვა ჩუენ უფალმან სული ლმობიერებისა. და 
		დაუწუხნეს თვალნი მათნი და წინაწარმეტყუელთა მათთანი და მთავართა მათთანი, 
		რომელნი ხედვენ ფარულთა. </td>
	</tr>
	<tr>
		<td valign="top">11</td>
		<td valign="top">იქნება თქვენთვის მთელი ეს ხილვა როგორც დაბეჭდილი წიგნის 
		სიტყვები, რომელსაც აძლევენ წიგნის მცოდნეს და ეუბნებიან: წაიკითხე, ის კი 
		ამბობს: არ შემიძლია, რადგან დაბეჭდილია წიგნი. </td>
		<td valign="top">11</td>
		<td valign="top">და იყვნენ თქვენდა ყოველნი ესე სიტყუანი, ეითარცა 
		სიტყუანი წიგნისა ამის დაბეჭდულისანი, რომელნი-იგი მისციან კაცსა 
		ზედმიწევნულსა წერილთასა და ჰრქუან: აღმოიკითხე ესე! და ჰქვის: ვერ ძალ-მიც 
		აღმოკითხვად, რამეთუ დაბეჭდულ არს. </td>
	</tr>
	<tr>
		<td valign="top">12</td>
		<td valign="top">ეძლევა წიგნი წიგნის უცოდინარს და ეუბნებიან: წაიკითხე, 
		ის კი ამბობს; არ ვიგი წიგნი. </td>
		<td valign="top">12</td>
		<td valign="top">და მიეცეს წიგნი ესე ჴელთა კაცისა არ ზედმიწევნულისა 
		წერილთასასა და ჰრქვან მას: წარიკითხე ესე! და თქუას: არ ზედმიწევნულ ვარ 
		წერილთა. </td>
	</tr>
	<tr>
		<td valign="top">13</td>
		<td valign="top">
<p>
თქვა 
უფალმა: რაკი პირით მომიახლოვდა ეს ხალხი და ბაგით მადიდებს მხოლოდ, გულით კი 
შორს არის ჩემგან და გაზეპირებულ ანდერძად ექცათ ჩემდამი მოწიწება, </p>
		</td>
		<td valign="top">13</td>
		<td valign="top">
<p>და თქუა უფალმან: მახს მე ერი ესე, გაგებითა პატივ-მცემენ მე, ხოლო გული მათი 
შორს განყენებულ არს ჩემგან, და ამაოდ თნობენ ჩემდამო მასწავლელნი ნამცნებთა 
კაცთასა და მოძღუარებათა. </p>
		</td>
	</tr>
	<tr>
		<td valign="top">14</td>
		<td valign="top">ამიტომ, აჰა, საკვირველს რასმე მოვახდენ ამ ხალხზე, 
		გასაოცარს და საკვირველს; დაიკარგება მათ ბრძენთა სიბრძნე და მათ გონიერთა 
		გონიერება უჩინო იქნება. </td>
		<td valign="top">14</td>
		<td valign="top">ამისთჳს, აჰა, მე შევსძინო გარდაცვალვბა ერისა ამის და 
		გარდავცვალნე იგინი, და წარვწყმიდო სიბრძნე ბრძენთა და გულისჴმის-ყოფა 
		გულისჴმიერთა დავფარო. </td>
	</tr>
	<tr>
		<td valign="top">15</td>
		<td valign="top">ვაი მათ, ვინც ღრმად მალავენ უფლისაგან თავიანთ ზრახვებს 
		და ბნელში აქვთ თავიანთი საქმეები, და ამბობენ: ვინ არის ჩვენი დამნახველი, 
		ვინ არის ჩვენი მცნობელი? </td>
		<td valign="top">15</td>
		<td valign="top">ვაჲ, რომელნი ღრმასა განზრახვასა ჰყოფენ და არა უფლისა 
		მიერ. ვაჲ, რომელნი ფარულსა განზრახვასა ჰყოფენ და არიან ბნელსა შინა 
		საქმენი მათნი, და იტყჳან: ვინ გჳლხინა ჩვენ? და ვინ გჳცნნეს ჩვენ, ანუ 
		რომელთა ჩვენ ვჰყოფთ? </td>
	</tr>
	<tr>
		<td valign="top">16</td>
		<td valign="top">თქვე უკუღმართებო! თუ შერაცხილა თიხა მექოთნის სწორად? თუ 
		უთქვამს შექმნილს შემქმნელისთვის, ან შეგიქმნივარო? თუ უთქვამს ნასახს 
		დამსახველისთვის, გაგება არ გაქვსო? </td>
		<td valign="top">16</td>
		<td valign="top">არა ვითარცა თიჴა მეკეცისა შეირაცხოსა? ნუ ჰრქვასა 
		აღზელილმან აღმზელელსა: არა შენ აღმზილე მე? ანუ შექმნულმან შემოქმედსა: 
		არა გულისჴმიერად შემქმენ მე. </td>
	</tr>
	<tr>
		<td valign="top">17</td>
		<td valign="top">ცოტაც, სულ ცოტაც და გადაიქცევა ლიბანი ხოდაბუნად და 
		ხოდაბუნი მაღნარად შეირაცხება. </td>
		<td valign="top">17</td>
		<td valign="top">არღა მერმე მცირედ ჟამისა, და გარდაიცვალოს ლიბანი, 
		ვითარცა მთა ქერმელი, და მთა ქერმელი მაღნარად შეირაცხოს. </td>
	</tr>
	<tr>
		<td valign="top">18</td>
		<td valign="top">გაიგონებენ იმ დღეს ყრუები წიგნის სიტყვებს და ბრმათა 
		თვალები ბნელიდან და უკუნიდან გამოიხედავენ. </td>
		<td valign="top">18</td>
		<td valign="top">და ისმენდენ მას დღესა შინა ყურნი სიტყვათა წიგნისათა და 
		ბნელისშინანი და ნისლისშინანი თვალნი ბრმათანი ხედვიდენ. </td>
	</tr>
	<tr>
		<td valign="top">19</td>
		<td valign="top">ბედშავს მოემატება სიხარული უფალში და ღარიბი-ღატაკნი 
		ისრაელის წმიდაში გაიხარებენ. </td>
		<td valign="top">19</td>
		<td valign="top">და იშუებდენ გლახაკნი უფლისა მიერ მხიარულებით, და 
		განწირულნი კაცთაგანნი სიხარულით. </td>
	</tr>
	<tr>
		<td valign="top">20</td>
		<td valign="top">რადგან აღარ იქნება მტარვალი და ბოლო მოეღება მაგინებელს, 
		ამოწყდებიან ერთიანად ბოროტ საქმეზე მღვიძარენი; </td>
		<td valign="top">20</td>
		<td valign="top">მოაკლდა უშჯულოჲ და წარწყმდა ამპარტავანი და მოისრნეს, 
		რომელნი უშჯულოებდეს უკეთურებასა ზედა, </td>
	</tr>
	<tr>
		<td valign="top">21</td>
		<td valign="top">რომლებიც სიტყვით აცთუნებენ ადამიანს, მახეს უგებენ 
		კარიბჭესთან მომჩივანს და არაფრის გულისთვის აძევებენ მართალს. </td>
		<td valign="top">21</td>
		<td valign="top">და რომელნი მცოდველ-ჰყოფენ კაცთა სიტყვისა მიერ, ხოლო 
		ყოველთა მამხილებელთა ბჭეთა ზედა საბრჴესა დაუდებენ, და გუერდქცეულყვეს 
		უსამართლოთა მიერ მართალი. </td>
	</tr>
	<tr>
		<td valign="top">22</td>
		<td valign="top">ამიტომ ასე ეუბნება უფალი იაკობის სახლს, აბრაამის 
		გამომსყიდველი: ამიერიდან არ იქნება შერცხვენილი იაკობი, ამიერიდან არ 
		გაუფითრდება სახე. </td>
		<td valign="top">22</td>
		<td valign="top">ამისთჳს ამათ იტყჳს უფალი სახლსა ზედა იაკობისსა, რომელი 
		განისაზღვრა აბრაჰამისგან: არსირცხჳლეულ იქმნეს აწ იაკობი, არცა პირი 
		გარდაცვალოს აწ ისრაჱლმან, </td>
	</tr>
	<tr>
		<td valign="top">23</td>
		<td valign="top">რადგან როცა დაინახავს თავის მონაგარს, ჩემს ხელთა 
		ქმნილებას, თავის წიაღში, წმიდაყოფენ ჩემს სახელს, წმიდაყოფენ იაკობის 
		წმიდას და ისრაელის ღვთის შიში ექნებათ. </td>
		<td valign="top">23</td>
		<td valign="top">არამედ ოდეს იხილნენ შვილთა მათთა საქმენი ჩემნი ჩემთჳს, 
		წმიდაყონ სახელი ჩემი, და წმიდა-ყონ წმიდაჲ იგი იაკობისი, და ღმერთსა 
		ისრაელისასა ეშიშვოდიან. </td>
	</tr>
	<tr>
		<td valign="top">24</td>
		<td valign="top">ჭკუადაბნეულნი გონს მოეგებიან და ჭირვეულნი 
		დაიმოძღვრებიან. </td>
		<td valign="top">24</td>
		<td valign="top">და ცნან სულითა ცთომილთა გულისხმის-ყოფა, ხოლო მდრტჳნავთა 
		ისწაონ მორჩილება და ენათა ბრგვნილთა ისწავონ თქუმად მშჳდობა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>