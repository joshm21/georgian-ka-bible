<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 28)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი ოცდამერვე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">	<tr>
		<td width="2%" valign="top">1</td>
		<td width="48%" valign="top">მოიხმო ისაკმა იაკობი, აკურთხა და დაარიგა: 
		ნუ მოიყვან ცოლს ქანაანელთაგან. </td>
		<td width="2%" valign="top">1</td>
		<td width="48%" valign="top">მოუწოდა ისაკ იაკობს და აკურთხა იგი და ამცნო 
		მას და ჰრქუა: არა მოიყუანო ცოლი ასულთაგან ქანანისათა. </td>
	</tr>
	<tr>
		<td valign="top">2</td>
		<td valign="top">ადექი და წადი ფადან-არამში, დედაშენის მამის, ბეთუელის, 
		სახლში და მოიყვანე იქიდან ცოლად დედაშენის ძმის, ლაბანის ასული.</td>
		<td valign="top">2</td>
		<td valign="top">არამედ აღდეგ და წარვედ შუამდინარედ, სახიდ ბათოელისა, 
		დედის მამისა შენისა, და მიერ მოიყვანე თავისა შენისა ცოლი, ასულთაგან 
		ლაბანისათა, დედისძმისა შენისათა. </td>
	</tr>
	<tr>
		<td valign="top">3</td>
		<td valign="top">ყოვლადძლიერი ღმერთი გაკურთხებს, ნაყოფიერს გაგხდის, 
		გაგამრავლებს და ხალხთა კრებულის მამამთავარი შეიქნები. </td>
		<td valign="top">3</td>
		<td valign="top">ხოლო ღმერთმან ჩემმან გაკურთხენ შენ და აღგაორძინენ და 
		განგამრავლენ და იყავ შენ კრებულად ნათესავთა. </td>
	</tr>
	<tr>
		<td valign="top">4</td>
		<td valign="top">მოგცემს აბრაამის კურთხევას შენ და შენს შთამომავლობას 
		შენთან ერთად, რათა დაიმკვიდრო შენი მდგმურობის ქვეყანა, რომელიც მისცა 
		ღმერთმა აბრაამს. </td>
		<td valign="top">4</td>
		<td valign="top">და მოგეცინ შენ კურთხევაჲ აბრაჰამისი, მამისა ჩემისაჲ, 
		შენ და ნათესავსა შენსა შემდგომად შენსა და დაიმკჳდრენ ქუეყანაჲ ესე 
		მწირობისა შენისა, რომელი მოსცა ღმერთმან აბრაჰამს. </td>
	</tr>
	<tr>
		<td valign="top">5</td>
		<td valign="top">გაუშვა ისაკმა იაკობი და წავიდა იგი ფადან-არამში, 
		ლაბანთან, არამეელი ბეთუელის ძესთან, რომელიც იყო ძმა რებეკასი, იაკობისა 
		და ესავის დედისა. </td>
		<td valign="top">5</td>
		<td valign="top">და წარგზავნა ისაკ იაკობი. და აღდგა იაკობ და წარვიდა 
		შუამდინარედ ლაბანისსა, ძისა ბათოელ ასურისა, ძმისა რებეკასა, დედისა 
		იაკობისა და ესავისა. </td>
	</tr>
	<tr>
		<td valign="top">6</td>
		<td valign="top">დაინახა ესავმა, რომ აკურთხა ისაკმა იაკობი და გაუშვა იგი 
		ფადან-არამში ცოლის მოსაყვანად და რომ კურთხევისას უბრძანა, არ მოეყვანა 
		ცოლი ქანაანელთაგან, </td>
		<td valign="top">6</td>
		<td valign="top">ვითარცა იხილა ესავ, რამეთუ აკურთხა ისაკმან იაკობი და 
		წარვიდა შუამდინარედ. ასურეთისა მოყვანებად მიერ თავისა თჳსისა ცოლი და 
		კურთხევასა მას მისსა ამცნო მას და ჰრქუა: არა მოყვანებად ცოლი ასულთაგან 
		ქანანისთა. </td>
	</tr>
	<tr>
		<td valign="top">7</td>
		<td valign="top">და რომ დაუჯერა იაკობმა დედ-მამას და წავიდა 
		ფადან-არამში. </td>
		<td valign="top">7</td>
		<td valign="top">და რამეთუ ერჩდა იაკობ მამასა თჳსსა და დედასა, და 
		წარვიდა შუამდინარედ ასურეთისა. </td>
	</tr>
	<tr>
		<td valign="top">8</td>
		<td valign="top">დაინახა ესავმა, რომ არ მოსწონდა მამამისს, ისაკს, 
		ქანაანელი ქალები. </td>
		<td valign="top">8</td>
		<td valign="top">და იხილა ესავ, რამეთუ ბოროტ არიან ასულნი ქანანელთანი 
		წინაშე ისაკისა, მამისა მისისა. </td>
	</tr>
	<tr>
		<td valign="top">9</td>
		<td valign="top">წავიდა ესავი ისმაელთან და მოიყვანა ცოლად მახალათი, 
		აბრაამის ძის, ისმაელის ასული, ნებაიოთის დაი, სხვა ცოლების გვერდით.</td>
		<td valign="top">9</td>
		<td valign="top">წარვიდა ესავ ისმაელისა, ძისა აბრაჰამისა, და მოიყვანა 
		მაელეთ, ასული ისმაელისი, დაჲ ნაბეოთისი, ცოლთა მისთა თანა თჳსა ცოლად. </td>
	</tr>
	<tr>
		<td valign="top">10</td>
		<td valign="top">გავიდა იაკობი ბერშებიდან და გაემართა ხარანს.</td>
		<td valign="top">10</td>
		<td valign="top">და განვიდა იაკობ ჯურღმულისა მისგან ფიცისა და წარვიდა 
		ქარრანად. </td>
	</tr>
	<tr>
		<td valign="top">11</td>
		<td valign="top">მიადგა ერთ ადგილს და იქ დაიღამა, რადგან მზე ჩასული იყო. 
		აიღო ერთი ლოდი იმ ადგილიდან, დაიდო სასთუმლად და დაწვა იმ ადგილას.</td>
		<td valign="top">11</td>
		<td valign="top">და მიემთხჳა ადგილსა ერთსა და დაიძინა მუნ, რამეთუ 
		დაჰვიდოდა მზე. და მოიღო ლოდი ლოდთაგან მის ადგილისათა და დაიდვა 
		სასთუნალად და დაწვა ადგილსა მას. </td>
	</tr>
	<tr>
		<td valign="top">12</td>
		<td valign="top">ესიზმრა: მიწაზე კიბე დგას და თავით ცას სწვდება; უფლის 
		ანგელოზები ადი-ჩამოდიან კიბეზე.</td>
		<td valign="top">12</td>
		<td valign="top">და ჩუენებასა იხილვიდა. და აჰა ესერა, კიბენი 
		აღმართებულნი ქუეყანით, რომლისა თავი მიწდომილ იყო ცად და ანგელოზნი 
		ღმრთისანი აღვიდოდეს და გარდამოვიდოდეს მას ზედა. </td>
	</tr>
	<tr>
		<td valign="top">13</td>
		<td valign="top">აჰა, უფალი დგას კიბეზე და ეუბნება: მე ვარ უფალი, ღმერთი 
		აბრაამისა, მამაშენისა, და ღმერთი ისაკისა. ეს მიწა, რომელზედაც წევხარ, 
		შენთვისა და შენი შთამომავლობისთვის მომიცია. </td>
		<td valign="top">13</td>
		<td valign="top">ხოლო უფალი დამტკიცებულ იყო მას ზედა. და თქუა: მე ვარ 
		ღმერთი აბრაჰამისი და ღმერთი ისაკისი მამისა შენისა, ნუ გეშინინ. ქუეყანაჲ 
		ეგე, რომელსა გძინავს, შენ მიგცე და ნათესავსა შენსა. </td>
	</tr>
	<tr>
		<td valign="top">14</td>
		<td valign="top">შენი შთამომავლობა ქვიშასავით მრავალრიცხოვანი იქნება და 
		განივრცობი დასავლეთისკენ, აღმოსავლეთისკენ, ჩრდილოეთისკენ და 
		სამხრეთისკენ; შენითა და შენი შთამომავლობით იკურთხება მიწიერთა მთელი 
		მოდგმა. </td>
		<td valign="top">14</td>
		<td valign="top">და იყოს ნათესავი შენი, ვითარცა ქჳშაჲ ზღჳსა და განვრცნეს 
		ჩრდილოდ და ბღუარად და აღმოსავლად. და იკურთხეოდიან შენდამი ყოველნი ტომნი 
		ქუეყანისანი და ნათესავისა შენისა მიმართ. </td>
	</tr>
	<tr>
		<td valign="top">15</td>
		<td valign="top">აჰა, შენთანა ვარ და ყველგან დაგიფარავ, სადაც კი წახვალ; 
		კვლავ დაგაბრუნებ ამ მიწაზე, არ მიგატოვებ, ვიდრე არ აგისრულებ ყველაფერს, 
		რაც გითხარი. </td>
		<td valign="top">15</td>
		<td valign="top">და, აჰა, მე შენ თანა ვარ დაცვად შენდა ყოველსავე გზასა 
		შენსა, ვიდრეცა ხჳდოდი. და მოგაქციო შენ ამასვე ქუეყანასა, რამეთუ არა 
		დაგიტეო, შენ, ვიდრემდე ვჰყო მე იგი, რაოდენსა გეტყოდე შენ. </td>
	</tr>
	<tr>
		<td valign="top">16</td>
		<td valign="top">გამოიფხიზლა იაკობმა ძილისაგან და თქვა: ნამდვილად უფალი 
		ყოფილა ამ ადგილას, მე კი არ ვიცოდი! </td>
		<td valign="top">16</td>
		<td valign="top">და ვითარცა განიღჳძა იაკობ ძილისა მისგან, თქუა, რამეთუ: 
		არს უფალი ადგილსა ამას და მე არა ვიცოდე. </td>
	</tr>
	<tr>
		<td valign="top">17</td>
		<td valign="top">შეშინდა და თქვა: რა საშიში ყოფილა ეს ადგილი! სხვა რა 
		უნდა იყოს, თუ არა უფლის სახლი; ეს ცათა კარიბჭეა! </td>
		<td valign="top">17</td>
		<td valign="top">და შეეშინა და თქუა: ვითარ საშინელ არს ადგილი ესე. არა 
		არს სხუაჲ ესე, გარნა სახლი ღმრთისაჲ და ესე ბჭე ზეცისაჲ. </td>
	</tr>
	<tr>
		<td valign="top">18</td>
		<td valign="top">ადგა დილაადრიანად იაკობი, აიღო ლოდი სასთუმლად რომ ედო, 
		აღმართა სვეტად და ზედ ზეთი დაღვარა. </td>
		<td valign="top">18</td>
		<td valign="top">აღდგა იაკობ განთიად და აღიღო ლოდი იგი, რომელი ედვა 
		სასთუნალად. და აღმართა იგი ძეგლად და დაასხა ზეთი თავსა ზედა მის 
		ლოდისასა. </td>
	</tr>
	<tr>
		<td valign="top">19</td>
		<td valign="top">უწოდა სახელად იმ ადგილს ბეთელი (სახლი ღვთისა). წინათ 
		ლუზი ერქვა ამ ქალაქს.</td>
		<td valign="top">19</td>
		<td valign="top">და უწოდა სახელი ადგილსა მას &quot;სახლი ღმრთისა&quot;, რამეთუ 
		უალამ იყო სახელი ქალაქისა მის პირველად. </td>
	</tr>
	<tr>
		<td valign="top">20</td>
		<td valign="top">აღთქმა დადო იაკობმა და თქვა: უკეთუ ღმერთი ჩემთან იქნება 
		და დამიფარავს ამ გზაზე, რომელსაც ვადგივარ, მომცემს პურს საჭმელად და 
		სამოსელს შესამოსად, </td>
		<td valign="top">20</td>
		<td valign="top">და აღთქუა აღთქუმაჲ ახალი და თქუა: უკუეთუ იყოს ღმერთი 
		ჩემ თანა და დამიცვეს მე გზასა მას, რომელსა მე მივალ, და მცეს მე პური 
		ჭამად და სამოსელი შემოსად. </td>
	</tr>
	<tr>
		<td valign="top">21</td>
		<td valign="top">მშვიდობით დაბრუნდები მამისეულ სახლში და უფალი იქნება 
		ჩემი ღმერთი,</td>
		<td valign="top">21</td>
		<td valign="top">და მომაქციოს მე ცოცხლებით სახლსა მამისა ჩემისასა, იყოს 
		უფალი ჩემი ღმერთად ჩემდა. </td>
	</tr>
	<tr>
		<td valign="top">22</td>
		<td valign="top">მაშინ ეს ლოდი, სვეტად რომ დავდგი, ღვთის სახლი იყოს და 
		ყველაფრისგან, რასაც მომცემ, მეათედს შენ მოგიძღვნი.</td>
		<td valign="top">22</td>
		<td valign="top">და ლოდი ესე, რომელ აღვდგი ძეგლად, იყოს სახლად ღმრთისა 
		ჩემისა, და ყოვლისაგანი, რაოდენი-რაჲ მომცეს მე. ათეული მივსცე მას. </td>
	</tr>
	</table>

<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>