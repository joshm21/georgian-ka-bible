<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ახალი აღთქმა - იოანეს სახარება (თავი 13)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ახალი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იოანეს სახარება</h1>
<h2>თავი მეცამეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="46%" valign="top">




<p>პასექის დღესასწაულის წინ იცოდა იესომ, რომ მოაწია მისმა ჟამმა, რათა გასულიყო 
ამ ქვეყნიდან მამამისთან მისასვლელად, ვინაიდან შეიყვარა თავისიანები, რომლებიც 
იყვნენ ამ ქვეყნად, და შეიყვარა ისინი აღსასრულამდე. </p></td>
		<td width="2%" valign="top">1</td>
		<td width="48%" valign="top">
და უწინარეს დღესასწაულისა მის პასექისა იცოდა იესუ, რამეთუ მოიწია ჟამი მისი, 
რაჲთა განვიდეს ამიერ სოფლით და მივიდეს მამისა, რამეთუ შეიყუარნა თჳსნი იგი ამას 
სოფელსა შინა და სრულიად შეიყუარნა იგინი. </td>
	</tr>
	<tr>
		<td valign="top">2</td>
		<td valign="top">სერობის ჟამს, როცა ეშმაკს უკვე ჩაენერგა სიმონის იუდას, 
		ისკარიოტელის გულში მისი გაცემა, </td>
		<td valign="top">2</td>
		<td valign="top">და ვითარცა სერობაჲ იგი იყო, და ეშმაკი შესრულ იყო გულსა 
		იუდაჲსსა, სიმონ ისკარიოტელისასა, რაჲთა განსცეს იგი. </td>
	</tr>
	<tr>
		<td valign="top">3</td>
		<td valign="top">იესო, რომელმაც იცოდა, რომ მამამ ყველაფერი ხელთ მისცა და 
		ღმრთისგან გამოსული ღმრთისკენვე მიდის, </td>
		<td valign="top">3</td>
		<td valign="top">იცოდა იესუ, რამეთუ ყოველივე მოსცა მას მამამან ჴელთა 
		მისთა, და რამეთუ ღმრთისაგან გამოვიდა და ღმრთისა მივალს. </td>
	</tr>
	<tr>
		<td valign="top">4</td>
		<td valign="top">წამოდგა სერობიდან, მოიძრო მოსასხამი, აიღო პირსახოცი და 
		წელზე მოირტყა. </td>
		<td valign="top">4</td>
		<td valign="top">აღდგა სერობისა მისგან და დადვა სამოსელი თჳსი და მოიღო 
		არდაგი და მოირტყა იგი. </td>
	</tr>
	<tr>
		<td valign="top">5</td>
		<td valign="top">მერე საბანელში ჩაასხა წყალი და შეუდგა მოწაფეთა ფეხების 
		ბანას და პირსახოცით შემშრალებას, წელზე რომ ერტყა. </td>
		<td valign="top">5</td>
		<td valign="top">და მოიღო წყალი და შთაასხა საბანელსა მას და იწყო ბანად 
		ფერჴთა მოწაფეთა თჳსთა და წარჰჴოცდა არდაგითა მით, რომელი მოერტყა. </td>
	</tr>
	<tr>
		<td valign="top">6</td>
		<td valign="top">მივიდა სიმონ-პეტრესთან, და უთხრა პეტრემ: უფალო, შენა 
		მბან ფეხებს? </td>
		<td valign="top">6</td>
		<td valign="top">და მოვიდა სიმონ-პეტრესა. ჰრქუა მას პეტრე: უფალო, შენ 
		დამბანა ფერჴთა ჩემთა? </td>
	</tr>
	<tr>
		<td valign="top">7</td>
		<td valign="top">მიუგო იესომ და უთხრა მას: რასაც ვაკეთებ, ჯერ არ იცი, 
		მხოლოდ ამის შემდეგ გაიგებ. </td>
		<td valign="top">7</td>
		<td valign="top">მიუგო იესუ და ჰრქუა: რომელსა მე ვიქმ, არა იცი აწ, ხოლო 
		სცნა ამისა შემდგომად. </td>
	</tr>
	<tr>
		<td valign="top">8</td>
		<td valign="top">უთხრა მას პეტრემ: არ დამბან ფეხებს უკუნისამდე. მიუგო 
		მას იესომ: თუკი არ დაგბან, ჩემთან არ გექნება წილი. </td>
		<td valign="top">8</td>
		<td valign="top">ჰრქუა მას პეტრე: არა დამბანნე ფერჴნი ჩემნი უკუნისამდე. 
		ჰრქუა მას იესუ: უკუეთუ არა დაგბანნე შენ ფერჴნი, არა გაქუნდეს ნაწილი ჩემ 
		თანა. </td>
	</tr>
	<tr>
		<td valign="top">9</td>
		<td valign="top">უთხრა მას სიმონ-პეტრემ: უფალო, მარტო ფეხებს კი არა, 
		არამედ ხელებსაც და თავსაც. </td>
		<td valign="top">9</td>
		<td valign="top">
ჰრქუა მას სიმონ-პეტრე: უფალო, ნუ ხოლო ფერჴნი ჩემნი, არამედ ჴელნიცა და თავიცა 
ჩემი. </td>
	</tr>
	<tr>
		<td valign="top">10</td>
		<td valign="top">
უთხრა მას იესომ: განბანილს არაფერი სჭირდება, ფეხების დაბანის გარდა, ვინაიდან სულ 
მთლად სუფთაა, და თქვენც სუფთანი ხართ, მაგრამ ყველანი არა. </td>
		<td valign="top">10</td>
		<td valign="top">
ჰრქუა მას იესუ: განბანილსა მას არა უჴმს, გარნა ფერჴნი ხოლო დაბანად, რამეთუ 
ყოვლად წმიდა არს იგი, და თქუენცა წმიდა ხართ, არამედ არა ყოველნი. </td>
	</tr>
	<tr>
		<td valign="top">11</td>
		<td valign="top">
ვინაიდან იცნობდა თავის გამცემს. ამიტომაც თქვა: ყველანი როდი ხართ სუფთანიო. </td>
		<td valign="top">11</td>
		<td valign="top">
რამეთუ იცოდა იესუ მიმცემელი იგი. ამისთჳს თქუა, ვითარმედ: არა ყოველნი წმიდა ხართ.</td>
	</tr>
	<tr>
		<td valign="top">12</td>
		<td valign="top">
ფეხები, რომ დაბანა მათ, აიღო თავისი მოსასხამი, კვლავ ინახად დაჯდა და უთხრა მათ: 
იცით, რა გიყავით? </td>
		<td valign="top">12</td>
		<td valign="top">
და ოდეს დაჰბანნა ფერჴნი მათნი, მოიღო სამოსელი თჳსი და ინაჴ-იდგა და მერე ჰრქუა 
მათ: უწყითა, რაჲ-ესე გიყავ თქუენ? </td>
	</tr>
	<tr>
		<td valign="top">13</td>
		<td valign="top">
თქვენ მე მოძღვარსა და უფალს მიწოდებთ, და სწორსაც ამბობთ, რადგანაც ვარ. </td>
		<td valign="top">13</td>
		<td valign="top">თქუენ მხადით მე: მოძღუარო და უფალო, და კეთილად სთქუთ, 
		რამეთუ ვარ. </td>
	</tr>
	<tr>
		<td valign="top">14</td>
		<td valign="top">ხოლო თუ მე, მოძღვარმა და უფალმა, დაგბანეთ ფეხები, 
		თქვენც ასევე უნდა ჰბანდეთ ფეხებს ერთმანეთს. </td>
		<td valign="top">14</td>
		<td valign="top">უკუეთუ მე დაგბანენ ფერჴნი, უფალმან და მოძღუარმან, 
		თქუენცა თანა-გაც ურთიერთას დაბანად ფერჴთა. </td>
	</tr>
	<tr>
		<td valign="top">15</td>
		<td valign="top">
<p>
რადგან მაგალითი მოგეცით, რათა, როგორც მე მოგექეცით, თქვენც ასევე მოიქცეთ.
</p></td>
		<td valign="top">15</td>
		<td valign="top">რამეთუ სახე მიგეც თქუენ, რაჲთა, ვითარცა-ესე მე გიყავ 
		თქუენ, ეგრეთვე თქუენცა ჰყოფდეთ. </td>
	</tr>
	<tr>
		<td valign="top">16</td>
		<td valign="top">
ჭეშმარიტად, ჭეშმარიტად გეუბნებით თქვენ: არ არის მონა თავის მბრძანებელზე უმეტესი, 
და არც მოციქული - თავის მომავლინებეღზე უპირატესი. </td>
		<td valign="top">16</td>
		<td valign="top">
ამენ, ამენ გეტყჳ თქუენ: არა არს მონაჲ უფროჲს უფლისა თჳსისა, არცა მოციქული უფროჲს 
მომავლინებელისა თჳსისა. </td>
	</tr>
	<tr>
		<td valign="top">17</td>
		<td valign="top">თუ ეს იცით,&nbsp; ნეტარნი ხართ, თუკი ასრულებთ ამას. </td>
		<td valign="top">17</td>
		<td valign="top">ესე თუ სცნათ, ნეტარ ხართ, უკუეთუ ჰყოფდეთ ამას. </td>
	</tr>
	<tr>
		<td valign="top">18</td>
		<td valign="top">ყველა თქვენგანზე როდი ვამბობ; მე ვიცი, ვინც ავირჩიე. 
		მაგრამ უნდა აღსრულდეს წერილი: ჩემთან პურის მჭამელმა ჩემზე აღმართა თავისი 
		ქუსლი. </td>
		<td valign="top">18</td>
		<td valign="top">არა თქუენ ყოველთათჳს ვიტყჳ, რამეთუ მე გიცნი, რომელნი 
		გამოგირჩიენ, არამედ რაჲთა წერილნი იგი აღესრულნენ: რომელი ჭამდა ჩემ თანა 
		პურსა, აღიღო ჩემ ზედა ბრჭალი მისი. </td>
	</tr>
	<tr>
		<td valign="top">19</td>
		<td valign="top">ახლა გეუბნებით, ვიდრე ეს ახდებოდეს, რათა, როცა ახდება, 
		ირწმუნოთ, რომ მე ვარ. </td>
		<td valign="top">19</td>
		<td valign="top">ამიერითგან გეტყჳ თქუენ ვიდრე ყოფადმდე, რაჲთა, რაჟამს 
		იყოს, გრწმენეს თქუენ, რამეთუ მე ვარ. </td>
	</tr>
	<tr>
		<td valign="top">20</td>
		<td valign="top">ჭეშმარიტად, ჭეშმარიტად გეუბნებით თქვენ: ვინც 
		შეიწყნარებს ჩემს მიერ მოვლინებულს, მე შემიწყნარებს, ხოლო ვინც მე 
		შემიწყნარებს, შეიწყნარებს ჩემს მომავლინებელს. </td>
		<td valign="top">20</td>
		<td valign="top">ამენ, ამენ გეტყჳ თქუენ: უკუეთუ ვინმე შეიწყნაროს, რომელი 
		მე მივავლინო, მე შემიწყნარებს; და რომელმან მე შემიწყნაროს, შეიწყნარებს 
		მომავლინებელსა ჩემსა. </td>
	</tr>
	<tr>
		<td valign="top">21</td>
		<td valign="top">ეს რომ თქვა, შეიძრა იესო სულით, იმოწმა და თქვა: 
		ჭეშმარიტად, ჭეშმარიტად გეუბნებით: ერთი თქვენგანი გამცემს მე. </td>
		<td valign="top">21</td>
		<td valign="top">ესე თქუა იესუ და შეძრწუნდა სულითა და წამა და თქუა: 
		ამენ, ამენ გეტყჳ თქუენ, ვითარმედ: ერთმან თქუენგანმან მიმცეს მე. </td>
	</tr>
	<tr>
		<td valign="top">22</td>
		<td valign="top">მოწაფეები ერთმანეთს მისჩერებოდნენ და ვერ გაეგოთ, ვისზე 
		თქვა ეს. </td>
		<td valign="top">22</td>
		<td valign="top">ხედვიდეს უკუე ურთიერთას მოწაფენი და არა იცოდეს, ვისთჳს 
		იტყოდა. </td>
	</tr>
	<tr>
		<td valign="top">23</td>
		<td valign="top">
ხოლო ერთი მოწაფეთაგანი, რომელიც უყვარდა იესოს, მკერდზე მიყრდნობოდა მას. </td>
		<td valign="top">23</td>
		<td valign="top">და იყო ერთი მოწაფეთა მისთაგანი მიყრდნობილ წიაღთა თანა 
		იესუჲსთა, რომელი-იგი უყუარდა იესუს. </td>
	</tr>
	<tr>
		<td valign="top">24</td>
		<td valign="top">სიმონ-პეტრემ ანიშნა მას და უთხრა: ჰკითხე, ვინ არის, 
		ვისზედაც ამას ამბობსო. </td>
		<td valign="top">24</td>
		<td valign="top">წამ-უყვნა მას სიმონ-პეტრე, რაჲთა ჰკითხოს, ვინ არს, 
		რომლისათჳს იტყჳს? </td>
	</tr>
	<tr>
		<td valign="top">25</td>
		<td valign="top">ხოლო ის მკერდზე მიეკრა იესოს და უთხრა: უფალო, ვინ არის? </td>
		<td valign="top">25</td>
		<td valign="top">ხოლო იგი მიეყრდნა მკერდსა იესუჲსსა და ჰრქუა მას: უფალო, 
		ვინ არს? </td>
	</tr>
	<tr>
		<td valign="top">26</td>
		<td valign="top">იესომ მიუგო: ის არის, ვისაც ჩაწებულ ლუკმას მივცემ. 
		ჩააწო ლუკმა და მისცა იუდას, სიმონის ძეს, ისკარიოტელს. </td>
		<td valign="top">26</td>
		<td valign="top">მიუგო იესუ და ჰრქუა: რომელსა მე დავაწო პური და მივსცე, 
		იგი არს. და დააწყო პური იგი და მისცა იუდას სიმონისსა, ისკარიოტელსა. </td>
	</tr>
	<tr>
		<td valign="top">27</td>
		<td valign="top">ამ ლუკმის შემდეგ შევიდა მასში სატანა. და უთხრა მას 
		იესომ: რასაც აკეთებ, მალე გააკეთე. </td>
		<td valign="top">27</td>
		<td valign="top">და შემდგომად მიღებისა იუდაჲსა პურისა მის შევიდა მისა 
		ეშმაკი. და ჰრქუა მას იესუ: რომელი გეგულების საქმედ, ყავ ადრე. </td>
	</tr>
	<tr>
		<td valign="top">28</td>
		<td valign="top">მაგრამ ინახად მსხდომთაგან ვერავინ მიხვდა, რად უთხრა ეს. </td>
		<td valign="top">28</td>
		<td valign="top">ესე უკუე არავინ ცნა ინაჴით-მჯომარეთაგანმან იესუჲს თანა, 
		რაჲსათჳს ჰრქუა მას.</td>
	</tr>
	<tr>
		<td valign="top">29</td>
		<td valign="top">
<p>
ვინაიდან ზოგიერთს ეგონა, რაკი ყულაბა იუდას ებარა, იესო ეუბნება მას: იყიდე, რაც 
სადღესასწაულოდ გვჭირდება, ან კიდევ გლახაკთა გასაკითხადო. </p></td>
		<td valign="top">29</td>
		<td valign="top">რამეთუ რომელნიმე ჰგონებდეს: ვინაჲთგან გუადრუცი იგი 
		იუდას აქუნდა, ვითარმედ ჰრქუა მას იესუ: იყიდე, რაჲ-იგი გჳჴმდეს 
		დღესასწაულსა ამას, გინა თუ მიცემად რაჲმე გლახაკთა. </td>
	</tr>
	<tr>
		<td valign="top">30</td>
		<td valign="top">ხოლო ის, ლუკმის მიღებისთანავე, გავიდა. და იყო ღამე. </td>
		<td valign="top">30</td>
		<td valign="top">ხოლო მან მიიღო პური იგი და მეყსეულად განვიდა. და იყო 
		ღამე.</td>
	</tr>
	<tr>
		<td valign="top">31</td>
		<td valign="top">როგორც კი გავიდა, იესომ თქვა: აწ იდიდა ძე კაცისა, და 
		ღმერთი იდიდა მის მიერ. </td>
		<td valign="top">31</td>
		<td valign="top">და ვითარცა განვიდა იუდა, თქუა იესუ: აწ იდიდა ძე 
		კაცისაჲ, და ღმერთიცა იდიდა მის თანა. </td>
	</tr>
	<tr>
		<td valign="top">32</td>
		<td valign="top">ხოლო თუ ღმერთი იდიდა მის მიერ, ღმერთიც ადიდებს მას 
		თავის მიერ, და ადიდებს მას მალე. </td>
		<td valign="top">32</td>
		<td valign="top">უკუეთუ ღმერთი იდიდა მის თანა, ღმერთმანცა ადიდოს იგი 
		თავისა თჳსისა თანა და მეყსეულად ადიდოს იგი. </td>
	</tr>
	<tr>
		<td valign="top">33</td>
		<td valign="top">
<p>
შვილებო, ცოტა ხანსღა ვარ თქვენთან; ძებნას დამიწყებთ, და რაც ვუთხარი იუდეველებს: 
სადაც მე მივალ, თქვენ ვერ მოხვალთ-მეთქი, იმასვე გეუბნებით თქვენც ახლა. </p></td>
		<td valign="top">33</td>
		<td valign="top">შვილნო, მცირედ ჟამ თქუენ თანა ვარ. და მეძიედეთ მე, და 
		ვითარცა-იგი ვარქუ ჰურიათა, ვითარმედ: ვიდრე-იგი მე მივალ, თქუენ ვერ 
		ჴელ-გეწიფების მოსლვად; და აწ თქუენ გეტყვ.</td>
	</tr>
	<tr>
		<td valign="top">34</td>
		<td valign="top">ახალ მცნებას გაძლევთ: გიყვარდეთ ერთმანეთი. და როგორც მე 
		შეგიყვარეთ, ასევე გიყვარდეთ თქვენც ერთმანეთი. </td>
		<td valign="top">34</td>
		<td valign="top">მცნებასა ახალსა მიგცემ თქუენ, რაჲთა იყუარებოდით 
		ურთიერთას, ვითარცა მე შეგიყუარენ თქუენ, რაჲთა თქუენცა იყუარებოდით 
		ურთიერთას. </td>
	</tr>
	<tr>
		<td valign="top">35</td>
		<td valign="top">იმით გიცნობთ ყველა, რომ ჩემი მოწაფეები ხართ, თუ 
		გექნებათ სიყვარული ერთმანეთს შორის. </td>
		<td valign="top">35</td>
		<td valign="top">ამით ცნან ყოველთა, ვითარმედ ჩემნი მოწაფენი ხართ, უკუეთუ 
		იყურებოდით ურთიერთას. </td>
	</tr>
	<tr>
		<td valign="top">36</td>
		<td valign="top">ჰკითხა მას სიმონ-პეტრემ: უფალო, სად მიხვალ? იესომ 
		მიუგო: სადაც მე მივალ, შენ ვერ გამომყვები ამჟამად, შემდეგ კი გამომყვები. </td>
		<td valign="top">36</td>
		<td valign="top">ჰრქუა მას სიმონ-პეტრე: უფალო, ვიდრე ხუალ? ჰრქუა მას 
		იესუ: ვიდრე-იგი მე მივალ, შენ ვერ ძალ-გიც მოსლვად აწ, ხოლო მერმე 
		მომდევდე მე. </td>
	</tr>
	<tr>
		<td valign="top">37</td>
		<td valign="top">უთხრა მას პეტრემ: უფალო, რატომ ვერ გამოგყვები ამჟამად? 
		სულს დავდებ შენთვის. </td>
		<td valign="top">37</td>
		<td valign="top">ჰრქუა მას პეტრე: უფალო, რაჲსა ვერ ძალ-მიც მიდევნებად 
		შენდა? აწ სული ჩემი შენთვის დავდვა. </td>
	</tr>
	<tr>
		<td valign="top">38</td>
		<td valign="top">იესომ მიუგო: სულს დადებ ჩემთვის? ჭეშმარიტად, ჭეშმარიტად 
		გეუბნები: მამლის ყივილამდე სამჯერ უარმყოფ მე. </td>
		<td valign="top">38</td>
		<td valign="top">მიუგო იესუ და ჰრქუა მას: სული შენი ჩემთჳს დასდვაა? 
		ამენ, ამენ გეტყჳ შენ: არღარა ეყივლოს ქათამსა, ვიდრემდის უვარ-მყო მე 
		სამ-გზის. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>