<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მსაჯულნი (თავი 5)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მსაჯულნი</h1>
<h2>თავი მეხუთე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
ასე იგალობა იმ დღეს დებორამ, და ბარაკმა, აბინოყამის ძემ: </p>
		</td>
		<td width="2%" valign="top">1</td>
		<td width="48%" valign="top">
<p>და გალობდეს დებორა და ბარაკ, ძე აბინოემისი, მის დღესა შინა და თქუეს, </p>
		</td>
	</tr>
	<tr>
		<td valign="top">2</td>
		<td valign="top">ორომტრიალი შეიქნა ისრაელში, ხალხი ემზადება 
		საბრძოლველად, აკურთხეთ უფალი! </td>
		<td valign="top">2</td>
		<td valign="top">ვითარმედ: იწყეს აღმაღლებად მთავართა ისრაჱლისათა, 
		გულსმოდგინებითა ერისათა აკურთხევდით უფალსა, ისმინეთ მეფეთა. </td>
	</tr>
	<tr>
		<td valign="top">3</td>
		<td valign="top">ისმინეთ, მეფენო, ყური მომაპყარით, მთავარნო: ეს მე ვარ, 
		მე ვუგალობ უფალს, მე ვუმღერი უფალს, ისრაელის ღმერთს. </td>
		<td valign="top">3</td>
		<td valign="top">და ყურად-იღეთ მთავართა, რამეთუ უფალსა ვაქებდე და 
		უგალობდე ღმერთსა ისრაჱლისასა. </td>
	</tr>
	<tr>
		<td valign="top">4</td>
		<td valign="top">როცა სეყირიდან გადმოხვედი, უფალო, როცა ედომის ველზე 
		გამოხვედი, მიწა ირყეოდა, ცაც კი იღვრებოდა, ღრუბლებიც კი წყლად 
		იღვრებოდნენ. </td>
		<td valign="top">4</td>
		<td valign="top">უფალო, გამოსლვასა შენსა სეირით და აღმაღლებასა შენსა 
		ველთაგან ედომისათა ქუეყანაჲ შეიძრა და ცანი შეძრწუნდეს. და ღრუბელნი 
		ცროდეს წყალთა. </td>
	</tr>
	<tr>
		<td valign="top">5</td>
		<td valign="top">მთები იდრიკებოდნენ უფლის წინაშე, თავად ეგ სინაიც კი, 
		უფლის წინაშე, ისრაელის ღვთისა. </td>
		<td valign="top">5</td>
		<td valign="top">და მთანი შეიძრნეს პირისაგან უფლისა ელოისა, პირისაგან 
		ღმრთისა ისრაჱლისა. </td>
	</tr>
	<tr>
		<td valign="top">6</td>
		<td valign="top">შამგარის დროს, ყანათის ძისა, იაყელის დროს, დაცარიელდა 
		შარაგზები, სწორზე ვეღარავინ ბედავდა სიარულს, შორიდან არჩევდნენ შემოვლას. </td>
		<td valign="top">6</td>
		<td valign="top">დღეთა სემეგარისთა, ძისა ანათისთა, დღეთა იაელისთა 
		მოაკლდეს გზანი და ვიდოდეს ალაგებსა, ვიდოდეს გზათა გულარძნილთა. </td>
	</tr>
	<tr>
		<td valign="top">7</td>
		<td valign="top">სიცოცხლე ჩამკვდარიყო ისრაელის დაბა-სოფლებში, ჩამკვდარი 
		იყო, ვიდრე არ აღვდექი მე, დებორა, ვიდრე არ აღვდექი მე, დედა ისრაელში. </td>
		<td valign="top">7</td>
		<td valign="top">მოაკლდეს დამკჳდრებულნი ისრაჱლისანი, მოაკლდეს, ვიდრემდე 
		აღდგა დებორა, ვიდრემდე აღდგა დედაჲ შორის ისრაჱლისა. </td>
	</tr>
	<tr>
		<td valign="top">8</td>
		<td valign="top">ახალი ღმერთები ირჩიეს, ამიტომაც ომია კარიბჭესთან. თუ 
		უჩანს ფარ-შუბი ორმოცი ათასს ისრაელში? </td>
		<td valign="top">8</td>
		<td valign="top">შეჰრაცხნეს, ვითარცა პურნი ქრთილისანი, კერპნი მათნი 
		ცუდნი. მაშინ ჰბრძოდეს ქალაქნი მთავართანი ფარითა ჭაბუკთაჲთა და ლახურითა 
		ორმეოცითა ათასითა ისრაჱლისა. </td>
	</tr>
	<tr>
		<td valign="top">9</td>
		<td valign="top">
ისრაელის წინამძღოლებს ჩემი გული, ხალხში თავგამოდებულებს! აკურთხეთ უფალი! </td>
		<td valign="top">9</td>
		<td valign="top">გული ჩემი განწესებულთა თანა ისრაჱლისათა, ძლიერნი 
		ერისანი, აკურთხევდით უფალსა. </td>
	</tr>
	<tr>
		<td valign="top">10</td>
		<td valign="top">თეთრ სახედრებზე ამხედრებულნო, ხალიჩებზე ფეხმორთხმულნო, 
		გზებზე ქვეითად დამავალნო, თქვით საგალობელი! </td>
		<td valign="top">10</td>
		<td valign="top">
რომელნი ზესხედთ ცხენებსა შუვასამხრის და საჴედრებსა საგრილითა სამშჯავროდ 
მიმავალნი შესაკრებელთასა, იტყოდეთ ჴმითა სახიობისათა. </td>
	</tr>
	<tr>
		<td valign="top">11</td>
		<td valign="top">
იქ, სადაც დასარწყულებლად თავს უყრიან ნახირს, უფლის სიმართლეს იმღერებენ, ისრაელის 
წინამძღოლთა სიმართლეს! კარიბჭესთან მოზღვავდა მაშინ უფლის ერი! </td>
		<td valign="top">11</td>
		<td valign="top">
შორის მოხარულთასა. მუნ მისცეს უფალსა სიმართლე, სიმართლე განაძლიერე ისრაჱლსა 
შორის. მაშინ შევიდა ერი იგი ქალაქებსა უფლისასა. </td>
	</tr>
	<tr>
		<td valign="top">12</td>
		<td valign="top">
<p>
გაიღვიძე, გაიღვიძე, დებორა! გაიღვიძე, გაიღვიძე, იმღერე საგალობელი! აღიძარ, 
ბარაკ! დაატყვევე შენი დამატყვევარი, აბინოყამის ძეო! </p>
		</td>
		<td valign="top">12</td>
		<td valign="top">
<p>აღდეგ, დებორა, აღდეგ, აღდეგ, აღდეგ და იტყოდე გალობით. აღდეგ, ბარაკ, და 
წარმოიღე ტყუჱ შენი, ძეო აბინოემისო. </p>
		</td>
	</tr>
	<tr>
		<td valign="top">13</td>
		<td valign="top">მაშინ ძლიერთა ნატამალს დაუმორჩილა ხალხი, უფალმა 
		დამიმორჩილა ვაჟკაცები. </td>
		<td valign="top">13</td>
		<td valign="top">მაშინ განდიდნა ძალი მისი, ერო უფლისაო, დამიმდაბლენ მე 
		უძლიერესნი ჩემსა. </td>
	</tr>
	<tr>
		<td valign="top">14</td>
		<td valign="top">ეფრემიდან მოვიდნენ ყამალეკში დამკვიდრებულნი; ბენიამინიც 
		შენთანაა, შენს ხალხს შორის; მაქირიდან მოვიდნენ თავკაცები, ზებულონიდან - 
		წინამძღოლთა კვერთხის მპყრობელები. </td>
		<td valign="top">14</td>
		<td valign="top">ერმან უფლისამან ტანჯნა იგინი ღელეთა შინა და ძმაჲ შენი 
		ბენიამენ ერისა შენისა თანა. ჩემგან მაქირ გამოვიდა გამოძიებად და 
		ზაბულონისგან განძლიერებულნი ტომითა მითხრობისა მწიგნობრისათა. </td>
	</tr>
	<tr>
		<td valign="top">15</td>
		<td valign="top">ისაქარის მთავრებიც დებორასთან არიან; ბარაკის კვალდაკვალ 
		მოიჭრა ველზე ისაქარიც. რეუბენის წყაროებთან დიდი თათბირია. </td>
		<td valign="top">15</td>
		<td valign="top">და ერისთავნი იზაქარისნი დებორაჲს თანა და ბარაკის თანა, 
		ესრეთ ბარაკ ღელეთა შიდა განირთხა ფერჴი თჳსი განყოფასა რუბენისსა. 
		დიდ-დიდნი განკითხვანი არიან გულისანი. </td>
	</tr>
	<tr>
		<td valign="top">16</td>
		<td valign="top">
რას დამჯდარხარ ფარეხთა შორის და უსმენ ცხვრების ბღავილს? რეუბენის წყაროებთან დიდი 
თათბირია. </td>
		<td valign="top">16</td>
		<td valign="top">რაჲსათჳს ჰზი შენ შორის მოსმეთამსა სმენად სტუენასა 
		განმაღჳძებელთასა? განსლვად რუბენისსა დიდ-დიდნი გამოძიებანი გულისანი, </td>
	</tr>
	<tr>
		<td valign="top">17</td>
		<td valign="top">გალაადი იორდანეს გაღმა დავანებულა; რატომ შეყუჟულა დანი 
		ხომალდებში? ზღვისპირას დამჯდარა აშერი და თავის სანახებთან დავანებულა. </td>
		<td valign="top">17</td>
		<td valign="top">გალად წიაღ იორდანესა დაიმკჳდრა. და დან რაჲსათჳს მკჳდრ 
		ხარ ნავთა შინა? ასერ დაეშენა კიდეთა ზღუათასა და განშორებულსა მისსა 
		დაემკჳდროს. </td>
	</tr>
	<tr>
		<td valign="top">18</td>
		<td valign="top">სიკვდილი არად მიაჩნია ზებულონის ხალხს. ტრამალის 
		ბორცვებზე ნაფთალია. </td>
		<td valign="top">18</td>
		<td valign="top">ზაბულონ ერმან აყუედრა სულსა მისსა სიკუდიდმდე; და 
		ლეფთალიმს სიმაღლესა ზედა ველისასა, მოუჴდეს მას მეფენი და ეწყვნეს. </td>
	</tr>
	<tr>
		<td valign="top">19</td>
		<td valign="top">მოვიდნენ მეფენი, შეიბნენ; მაშინ შეიბნენ ქანაანის მეფენი 
		თაყანახში, მეგიდოს წყლებთან, მაგრამ მცირედი ვერცხლიც ვერ მოიალაფეს. </td>
		<td valign="top">19</td>
		<td valign="top">მაშინ ჰბრძოდეს მეფენი ქანანელთანი თანაქს შინა წყალთა 
		ზედა მაგიდონისათა: ნაანგარები ვეცხლი არა მოვიღე. </td>
	</tr>
	<tr>
		<td valign="top">20</td>
		<td valign="top">ციდან ებრძოდნენ, თავიანთი გზებიდან ებრძოდნენ 
		ვარსკვლავები სისარას. </td>
		<td valign="top">20</td>
		<td valign="top">ზეცით შეეწყვნეს მათ ვარსკულავნი, წესთაგან მათთა 
		შეეწყვნეს სისარაჲს თანა. </td>
	</tr>
	<tr>
		<td valign="top">21</td>
		<td valign="top">კიშონის ხევმა წაიღო ისინი, ძველმა ხევმა, კიშონის ხევმა. 
		გაემართე, სულო ჩემო, ძლიერებით! </td>
		<td valign="top">21</td>
		<td valign="top">ჴევთაგან კიშოვნისათა განასხნეს იგინი ჴევთა კადემისათა, 
		ჴევთა კიშოვნისათა. დათრგუნოს იგინი სულმან ჩემმან ძლიერმან, </td>
	</tr>
	<tr>
		<td valign="top">22</td>
		<td valign="top">სრბოლისაგან იმსხვრეოდნენ ცხენთა ფლოქვები მაშინ, მისი 
		ვაჟკაცების სრბოლისაგან. </td>
		<td valign="top">22</td>
		<td valign="top">მაშინ ძარღუნი დაჰკუეთნეს ტერფსა ცხენთასა და დატკებნეს 
		იგინი ბრჭყალმან ჩემმან, გინებანი იგი განკრთომისა მათისანი. </td>
	</tr>
	<tr>
		<td valign="top">23</td>
		<td valign="top">
<p>
დაწყევლეთ მეროზი, ამბობს ანგელოზი უფლისა, დაწყევლეთ, დაწყევლეთ მისი მკვიდრნი, 
რადგან არ გამოვიდნენ უფლის საშველად, უფლის საშველად ვაჟკაცებთან ერთად! </p>
		</td>
		<td valign="top">23</td>
		<td valign="top">
<p>სწყევდით მარუსს, თქუა ანგელოზმან უფლისამან: წყევით სწყევდით მკჳდრთა მისთა, 
რამეთუ არა მოვიდეს შემწედ უფლისა უფალი შემწე მბრძოლთა მათ შორის. </p>
		</td>
	</tr>
	<tr>
		<td valign="top">24</td>
		<td valign="top">კურთხეულ იყოს დიაცთა შორის იაყელი, ხებერ კენიელის ცოლი! 
		კარავში მცხოვრებ დიაცთა შორის კურთხეულ იყოს! </td>
		<td valign="top">24</td>
		<td valign="top">იკურთხენ დედათაგან იაელ, ცოლი ქაბერისი კინეველისაჲ, 
		დედათაგან კარავსა შინა იკურთხენ. </td>
	</tr>
	<tr>
		<td valign="top">25</td>
		<td valign="top">წყალი მოსთხოვა და რძე მიართვა, სეფეთასით მიართვა 
		მოუხდელი რძე. </td>
		<td valign="top">25</td>
		<td valign="top">წყალსა სთხოვდა და სძე მოართუა მას ფილითა წყლისათა, და 
		მოართუა მას ერბოჲ. </td>
	</tr>
	<tr>
		<td valign="top">26</td>
		<td valign="top">მარცხენა ხელით პალოს დასწვდა, მარჯვენით უროს. მოუქნია 
		სისარას, თავში დაჰკრა, გაუპო, საფეთქელი შეულეწა. </td>
		<td valign="top">26</td>
		<td valign="top">ჴელი მარცხენე მისი მიყო მანასა და მარჯუენე მიყო 
		ჴუედასა, რათა სრულიად უჴმარ ქმნეს, და აღასრულა სისარა და დაასვა 
		ყურიმალსა მისსა, და განავლინა თავსა მისსა და მოკლა. </td>
	</tr>
	<tr>
		<td valign="top">27</td>
		<td valign="top">მის ფეხებთან ჩაიკეცა, დაეცა, ვეღარ ადგა; მის ფეხებთან 
		ჩაიკეცა, დაეცა; სადაც ჩაიკეცა, იქვე დაეცა განგმირული. </td>
		<td valign="top">27</td>
		<td valign="top">შორის ფერჴთა მისთა დაეცა და დაიძინა შორის ბარკალთა 
		მისთა. რომელთა ზედა მოდრკა, ვითარცა-იგი მიდრკა მუნ, დაეცა უბადრუკი იგი. </td>
	</tr>
	<tr>
		<td valign="top">28</td>
		<td valign="top">სარკმლიდან იყურება, კანკლედიდან გაჰკივის სისარას დედა: 
		რატომ იგვიანებს მისი მხედრობა, რამ შეაფერხა მისი ეტლის თვლები? </td>
		<td valign="top">28</td>
		<td valign="top">სარკუმლით გარდამოხედვიდა დვდაჲ სისარაჲსი კანკლედით 
		გამო, რამეთუ დააყოვნა ეტლმან მისმან მისლვად, რაჲსათჳს დაყოვნეს კუალსა 
		ეტლთა მისთასა? </td>
	</tr>
	<tr>
		<td valign="top">29</td>
		<td valign="top">პასუხობენ გონიერი სეფექალები, თვითონვე ამბობს თავისივე 
		სიტყვების პასუხად: </td>
		<td valign="top">29</td>
		<td valign="top">ბრძენნი დედანი მთავარნი მისნი მიეგებვოდეს მას. და იგი 
		იტყოდა სიტყუათა მისთა თავით თჳსით. </td>
	</tr>
	<tr>
		<td valign="top">30</td>
		<td valign="top">ნადავლს იშოვნიდნენ და იყოფენ: თითო მხევალი, ორ-ორი 
		მხევალი თითო მეომარს, ნაალაფარი ჭრელი სამოსელი სისარას, ნაალაფარი ჭრელი 
		სამოსელი, ორხოულად მოქსოვილი, ტყვის ტანზე შემოძარცული. </td>
		<td valign="top">30</td>
		<td valign="top">არა პოონ იგი განყოფასა ნატყუენავისასა? და სიყუარულსა 
		მეგობართასა თავისა კაცისათა. ნატყუენავი ღებილთა სისარას, ნატყუენავი 
		ღებილთა თითოფერთაჲ, ღებილი ჭრელთა იგი ქედსა მისსა ნატყუენავითურთ. </td>
	</tr>
	<tr>
		<td valign="top">31</td>
		<td valign="top">ყველა მტერი ასე დაგელიოს, უფალო! მისი მოყვარულნი 
		ამომავალ მზესავით გაძლიერდნენ! და დაისვენა ქვეყანამ ორმოცი წელი. </td>
		<td valign="top">31</td>
		<td valign="top">ესრეთ წარწყმდედ ყოველნი მტერნი შენნი, უფალო, და 
		მოყუარენი შენნი, ვითარცა აღმოსავალი მზისა ძლიერებითა შენითა, და დამშჳდნა 
		ქუეყანაჲ ორმეოც წელ. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>