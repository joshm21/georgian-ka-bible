<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მეორე ნეშტთა (თავი 10)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მეორე ნეშტთა</h1>
<h2>თავი მეათე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
წავიდა შექემში რობოამი, რადგან შექემში იყო მისული მთელი ისრაელი მის 
გასამეფებლად. </p>
		</td>
		<td width="2%" valign="top">1</td>
		<td width="48%" valign="top">
<p>და მოვიდა რობოამ სჳქემად, რამეთუ სჳქემად მოვიდოდა ყოველი ისრაჱლი მეფობად 
მისა. </p>
		</td>
	</tr>
	<tr>
		<td valign="top">2</td>
		<td valign="top">
როცა ეს ამბავი შეიტყო, იერობოამ ნაბატის ძემ, რომელიც ეგვიპტეში იმყოფებოდა, სადაც 
სოლომონ მეფისგან იყო გაქცეული, ეგვიპტიდან გამობრუნდა იერობოამი. </td>
		<td valign="top">2</td>
		<td valign="top">და იყო, ვითარცა ესმა იორობოამს, ძესა ნაბატისასა, 
		რომელი-იგი იყო ეგჳპტეს, ოდეს იგი ივლტოდა პირისაგან სოლომონისა მეფისა. და 
		იყო იორობომ ეგჳპტესა და მოიქცა იორობომ ეგჳპტით. </td>
	</tr>
	<tr>
		<td valign="top">3</td>
		<td valign="top">შეუთვალეს და დაიბარეს იგი. მოვიდა იერობოამი და მთელი 
		ისრაელი და ასე უთხრეს რობოამს: </td>
		<td valign="top">3</td>
		<td valign="top">რამეთუ მიავლინეს და მოიყვანეს იგი, და მოვიდა იორობომ და 
		ყოველი კრებული ისრაჱლისა მეფისა რობოამისა და ეტყოდეს: </td>
	</tr>
	<tr>
		<td valign="top">4</td>
		<td valign="top">უღელი დაგვიმძიმა მამაშენმა. ახლა შეგვიმსუბუქე ეს ძნელი 
		სამუშაო და მძიმე უღელი, მამაშენმა რომ დაგვადო, და დაგემორჩილებით. </td>
		<td valign="top">4</td>
		<td valign="top">მამამან შენმან დაამძიმა უღელი ჩუენ ზედა. და აწ შენ 
		შეგჳნდევ მონებისა მისგან ფიცხელისა მამისა შენისა და უღლისა მისგან 
		მძიმისა მისისა, რომელი დაგვდვა ჩუენ ზედა, და გმონებდეთ შენ. </td>
	</tr>
	<tr>
		<td valign="top">5</td>
		<td valign="top">მიუგო მათ: წადით და სამი დღის მერე მოდით ჩემთან. წავიდა 
		ხალხი. </td>
		<td valign="top">5</td>
		<td valign="top">და ჰრქუა მათ რობოამ: წარვედით სამ დღემდე და მოვედით 
		ჩემდა და წარვიდა ერი იგი. </td>
	</tr>
	<tr>
		<td valign="top">6</td>
		<td valign="top">რჩევა ჰკითხა მეფე რობოამმა უხუცესებს, რომელნიც 
		მამამისს, სოლომონს ახლდნენ მის სიცოცხლეში, და უთხრა: როგორ მირჩევთ, რა 
		პასუხი გავცე ამ ხალხს? </td>
		<td valign="top">6</td>
		<td valign="top">და შეკრიბნა რობოამ მოხუცებულნი, რომელნი დგეს წინაშე 
		სოლომონისა, მამისა მისისა, ცხორებასა მისსა და ჰრქუა მათ: ვითარ გნებავს 
		თქუენ, რა სიტყუა მიუგო ერსა ამას? </td>
	</tr>
	<tr>
		<td valign="top">7</td>
		<td valign="top">ასე უთხრეს: თუ კეთილი იქნები ამ ხალხისთვის, აამებ მათ, 
		კეთილ სიტყვებს ეტყვი, მაშინ სამუდამოდ შენი მორჩილნი იქნებიან. </td>
		<td valign="top">7</td>
		<td valign="top">და იგინი ეტყოდეს მას და ჰრქუეს: უკეთუ დღეს ექმნე სახიერ 
		ერსა ამას და სათნო-იყო და ეტყოდი მათ სიტყუათა კეთილთა, იყუნენ შენდა მონა 
		ყოველთა დღეთა. </td>
	</tr>
	<tr>
		<td valign="top">8</td>
		<td valign="top">არ დაუგდო ყური უხუცესების რჩევას, რაც ურჩიეს, და ჰკითხა 
		რჩევა მოყმეთ, რომლებიც მასთან იყვნენ შეზრდილნი და ემსახურებოდნენ. </td>
		<td valign="top">8</td>
		<td valign="top">დაუტევა რობოამ ზრახვა იგი მოხუცებულთა, რომელთა-იგი 
		აზრახეს მას კეთილად, და აზრახა ყრმათა, რომელნი აღზრდილ იყუნეს მის თანა, 
		რომელნი-იგი დგეს მის წინაშე. </td>
	</tr>
	<tr>
		<td valign="top">9</td>
		<td valign="top">
უთხრა მათ: რას მირჩევთ, რა პასუხი გავცე მაგ ხალხს, რომ მეუბნებიან, შეგვიმსუბუქეო 
მამაშენის დადებული უღელი? </td>
		<td valign="top">9</td>
		<td valign="top">და ჰრქუა მათ: რა გნებავს თქუენ? მიუგო სიტყუა ერსა მას, 
		რომელნი მეტყოდეს მე, და მრქუეს: შენ გჳლხინე უღლისა ამისგან, რომელი 
		დაგვდვა მამამან შენმან. </td>
	</tr>
	<tr>
		<td valign="top">10</td>
		<td valign="top">ელაპარაკნენ მოყმენი, მასთან როშ იყვნენ შეზრდილნი, და 
		ურჩიეს: ასე უთხარი იმ ხალხს, რომელიც გეუბნება, უღელი დაგვიმძიმა 
		მამაშენმა და შენ კი უნდა შეგვიმსუბუქო, ასე უთხარი მათ: მამაჩემის წელზე 
		მსხვილია-თქო ჩემი ნეკათითი. </td>
		<td valign="top">10</td>
		<td valign="top">
და ეტყოდეს ყრმანი იგი მის თანა აღზრდილნი: ესრეთ ეტყოდე ერსა მას, რომელნი 
გეტყოდეს შენ და თქუეს: მამამან შენმან დაგჳმძიმა უღელი ჩუენ ზედა, და შენ 
აღგჳმცირე ჩუენ, და აწ, ესერა, არქუ მათ: მცირე თითი ჩემი უმსხო არს წელთა მამისა 
ჩემისათა. </td>
	</tr>
	<tr>
		<td valign="top">11</td>
		<td valign="top">
<p>
ხომ დაგადგათ მამაჩემმა მძიმე უღელი, მე კი უფრო დაგიმძიმებთ უღელს! ხომ შოლტებით 
გსჯიდათ მამაჩემი, მე მორიელებით დაგსჯით! </p>
		</td>
		<td valign="top">11</td>
		<td valign="top">
<p>და აწ, მამამან ჩემმან გსწავლნა თქუენ უღლითა მძიმითა, და მე დაგირთო უღელსა 
თქუენსა. მამამან ჩემმან გსწავლნა თქუენ კუერთხითა, ხოლო მე გსწავლნე თქუენ 
ღრიაკალითა. </p>
		</td>
	</tr>
	<tr>
		<td valign="top">12</td>
		<td valign="top">
მოვიდნენ იერობოამი და მთელი ხალხი მესამე დღეს რობოამთან, როგორც ნაბრძანები 
ჰქონდა მეფეს, სამი დღის შემდეგ მოდითო ჩემთან. </td>
		<td valign="top">12</td>
		<td valign="top">და მოვიდა იორობოამ და ყოველი იგი ერი რობოამისა მესამესა 
		დღესა, ვითარცა-იგი ეტყოდა მათ მეფე, რამეთუ არქუა, ვითარმედ: მოდით ჩემდა 
		მესამესა დღესა. </td>
	</tr>
	<tr>
		<td valign="top">13</td>
		<td valign="top">მკაცრად უპასუხა მეფემ ხალხს, ყური არ ათხოვა მეფე 
		რობოამმა უხუცესთა რჩევას. </td>
		<td valign="top">13</td>
		<td valign="top">მიუგო და ჰრქუა მათ მეფემან ფიცხლად და დაუტევა რობოამ 
		მეფემან ზრახვა იგი მოხუცებულთა. </td>
	</tr>
	<tr>
		<td valign="top">14</td>
		<td valign="top">მოყმეთა რჩევისამებრ ელაპარაკა და უთხრა მათ: ხომ 
		დაგიმძიმათ მამაჩემმა უღელი, მე კიდევ უფრო დაგიმძიმებთ! ხომ შოლტებით 
		გსჯიდათ მამაჩემი, მე მორიელებით დაგსჯით! </td>
		<td valign="top">14</td>
		<td valign="top">და ეტყოდა მათ ზრახვისა მისებრ ჭაბუკთასა, და ჰრქუა მათ: 
		მამამან ჩემმან დაამძიმა უღელი თქუენი და მე დაგირთო მას ზედან; მამამან 
		ჩემმან გსწავლნა თქუენ კუერთხითა და მე გსწავლნე თქუენ ღრიაკალითა. </td>
	</tr>
	<tr>
		<td valign="top">15</td>
		<td valign="top">არ შეიწყნარა მეფემ ხალხის სათხოვარი, რადგან ასეთი იყო 
		ღვთის ნება, რათა აღსრულებულიყო უფლის სიტყვა, რაც ნათქვამი ჰქონდა 
		იერობოამ ნაბატის ძისათვის, ახია სილოამელის პირით. </td>
		<td valign="top">15</td>
		<td valign="top">და არა ისმინა მეფემან ერისა მის, რამეთუ ღმრთისა მიერ 
		იყო გარდაქცევა იგი, ვითარცა თქუა და დაამტკიცა იგი უფალმან სიტყუაჲ თჳსი, 
		რომელსა იტყოდა ჴელითა აქია სელონელისითა რობოამისთჳს, ძისა ნაბატისა, და 
		ყოვლისა ისრაჱლისა. </td>
	</tr>
	<tr>
		<td valign="top">16</td>
		<td valign="top">როცა დაინახა მთელმა ისრაელმა, რომ არ უსმინა მათ მეფემ, 
		მაშინ სიტყვა შეუბრუნა ხალხმა მეფეს და უთხრა: რა წილი გვიდევს დავითიში? 
		რა მემკვიდრეობა გვაქვს იესეს ძისაგან? თქვენ-თქვენი კარვებისაკენ, 
		ისრაელო! ახლა შენ მიხედე შენ სახლს, დავით! და წავიდ-წამოვიდა თავ-თავის 
		კარვებში ისრაელი. </td>
		<td valign="top">16</td>
		<td valign="top">რამეთუ არა ისმინა მათი მეფემან და მიუგო ერმან მეფესა და 
		ჰრქუა: არა არს ნაწილი ჩუენი დავითის თანა და არცა სამკჳდრებელი ძისა თანა 
		იესესთა, წარვედ საყოფელად შენდა, ისრაჱლ, აწ, იხილე სახლი შენი, დავით, და 
		წარვიდა ყოველი ისრაჱლი სამკჳდრებელსა მათსა, </td>
	</tr>
	<tr>
		<td valign="top">17</td>
		<td valign="top">მხოლოდ იუდას ქალაქებში მცხოვრებ ისრაელიანებზე შერჩა 
		მეფობა რობოამს. </td>
		<td valign="top">17</td>
		<td valign="top">კაცნი ისრაჱლისნი ნეშტნი ქალაქებსა იუდასა საყოფლად თჳსა 
		და მეფედ დაიდგინეს თავისა თჳსისა იერობოამ, ძე ნაბატისი. </td>
	</tr>
	<tr>
		<td valign="top">18</td>
		<td valign="top">გაგზავნა მეფე რობოამმა ადორამი, ხარკის ამკრეფთა უფროსი, 
		მაგრამ ქვებით ჩაქოლეს ისრაელიანებმა და მოკვდა იგი. მაშინ სასწრაფოდ შეხტა 
		მეფე რობოამი ეტლზე და იერუსალიმში გაიქცა. </td>
		<td valign="top">18</td>
		<td valign="top">და წარავლინნა რობოამ მეფემან ადონირამ, რომელი იყო 
		ხარკსა ზედა, და ქვა დაკრიბეს მას ძეთა ისრაჱლისათა და მოკუდა და რობოამ 
		მეფე მიიქცა და აღდგა ეტლთა თჳსთა და ივლტოდა იერუსალჱმდ. </td>
	</tr>
	<tr>
		<td valign="top">19</td>
		<td valign="top">განუდგა ისრაელი დავითის სახლს და ასეა ეს დღემდე. </td>
		<td valign="top">19</td>
		<td valign="top">და შეურაცხ-ყვეს ძეთა ისრაჱლისათა სახლი დავითისი ვიდრე 
		აქა დღედმდე.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>