<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ახალი აღთქმა - მოციქულთა საქმენი(თავი 27)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ახალი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მოციქულთა საქმენი</h1>
<h2>თავი ოცდამეშვიდე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="46%" valign="top">




<p>როდესაც გადაწყდა ხომალდით გავეგზავნეთ იტალიაში, პავლე და ზოგიერთი სხვა 
პატიმარი ავგუსტუსის რაზმის ასისთავს ჩააბარეს, სახელად იულიუსს. </p></td>
		<td width="2%" valign="top">1</td>
		<td width="48%" valign="top">
და ვითარცა განაჩინეს ნავითა წარსლვაჲ ჩუენი იტალიად, მისცეს პავლე და სხუანი ვინმე 
პყრობილნი ასისთავსა, სახელით ივლიოსს, გუნდისა სევასტიელისაჲ. </td>
	</tr>
	<tr>
		<td valign="top">2</td>
		<td valign="top">ავედით ადრამიტიულ ხომალდზე, ასიის სანაპიროსთვის რომ 
		უნდა ჩაევლო, და გავემგზავრეთ. ჩვენთან იყო თესალონიკელი არისტარქე 
		მაკედონელი. </td>
		<td valign="top">2</td>
		<td valign="top">შევედით ნავსა ადრამიტჳნელსა, რომელი მიმავალ იყო ადგილთა 
		მათ ასიაჲსათა, და, აღვჴედით რაჲ, ჩუენ თანა იყო არისტარხოს მაკედონელი, 
		თესალონიკელი. </td>
	</tr>
	<tr>
		<td valign="top">3</td>
		<td valign="top">მეორე დღეს მივადექით სიდონს. იულიუსმა კაცთმოყვარეთბა 
		გამოიჩინა პავლეს მიმართ და ნება დართო მოენახულებინა მეგობრები, რათა 
		მათგან შემწეობა მიეღო. </td>
		<td valign="top">3</td>
		<td valign="top">და მეორესა დღესა შთავედით სიდონდ. კაცთ მოყუარებაჲ 
		აჩუენა ივლიოს პავლესთჳს და უბრძანა მეგობართა თჳსთა თანა მისლვად და 
		მოღუაწებისა მიმთხვევად. </td>
	</tr>
	<tr>
		<td valign="top">4</td>
		<td valign="top">როცა კვლავ ავუშვით აფრა, კიპროსისკენ გავწიეთ პირქარის 
		გამო. </td>
		<td valign="top">4</td>
		<td valign="top">და მიერ შევსხედით და თანა-წარვლეთ კჳპრე 
		წინააღმდგომებითა ქართაჲთა.</td>
	</tr>
	<tr>
		<td valign="top">5</td>
		<td valign="top">კილიკიისა და პამფილის გასწვრივ ცურვით გავლიეთ ზღვა და 
		ლიკიის მირაში ჩავედით, </td>
		<td valign="top">5</td>
		<td valign="top">მაშინ უფსკრული იგი კილიკიისაჲ და პამფილიისაჲ განვლეთ და 
		შთავედით მჳრა ქალაქად ლუკიისა. </td>
	</tr>
	<tr>
		<td valign="top">6</td>
		<td valign="top">სადაც ასისთავმა ნახა იტალიაში მიმავალი ალექსანდრიული 
		ხომალდი და მასზე გადაგვსხა. </td>
		<td valign="top">6</td>
		<td valign="top">და მუნ პოა ასისთავმან მან ნავი ალექსანდრიისაჲ, რომელი 
		მივიდოდა იტალიად, და შემსხნა ჩუენ მას შინა. </td>
	</tr>
	<tr>
		<td valign="top">7</td>
		<td valign="top">რამდენიმე დღის განმავლობაში ნელა მივცურავდით ქარის 
		გამო, რომელიც წინსვლას გვიშლიდა, და ძლივსძლივთბით მივაღწიეთ კნიდოსს, 
		მერე კი სალმონთან ჩავუარეთ კრეტეს. </td>
		<td valign="top">7</td>
		<td valign="top">ხოლო მრავალთა დღეთა მძიმედ ვიდოდეთ და ძნიად მივიწიენით 
		კნიდონდ, რამეთუ არა გჳტევებდა ჩუენ ქარი იგი, და თანაწარვლეთ კრიტი 
		სალმონით კერძო. </td>
	</tr>
	<tr>
		<td valign="top">8</td>
		<td valign="top">რის ვაივაგლახით რომ გავცდით მას, მივადექით „კეთილ 
		ნავსადგურად“ წოდებულ ადგილს, რომლის მახლობლადაც მდებარეობს ქალაქი ლასეა. </td>
		<td valign="top">8</td>
		<td valign="top">და ვითარცა ძლით წარმოვირჩიეთ იგი, მოვედით ადგილსა 
		რასმე, რომელსა ერქუა ტბები კეთილი, რომელსა ეახლა ქალაქი ლასიაჲ. </td>
	</tr>
	<tr>
		<td valign="top">9</td>
		<td valign="top">მაგრამ რაკი საკმაო ხანმა განვლო და ცურვა გაძნელდა, 
		ვინაიდან მარხვა უკვე გასული იყო, პავლემ ურჩია მათ: </td>
		<td valign="top">9</td>
		<td valign="top">
და ვითარცა მრავალი ჟამი წარჴდა, და იყო-ღა ნავი საცთომელ სავალად, რამეთუ მარხვანი 
წარ-ოდენ-სრულ იყვნეს, ამცნებდა მათ პავლე </td>
	</tr>
	<tr>
		<td valign="top">10</td>
		<td valign="top">
როგორც ჩანს, ხალხო, მგზავრობა ძნელი და სახიფათო იქნება არა მარტო ტვირთისა და 
ხომალდისათვის, არამედ ჩვენი სიცოცხლისთვისაც.</td>
		<td valign="top">10</td>
		<td valign="top">
და ეტყოდა: კაცნო ძმანო, ვხედავ, რამეთუ ჭირი და ზღვევაჲ მრავალი ყოფად არს არა 
ხოლო თუ ტჳრთისა და ნავისაჲ, არამედ თავნიცა ჩუენნი წარწყმედად არიან ნავისა თანა. </td>
	</tr>
	<tr>
		<td valign="top">11</td>
		<td valign="top">
მაგრამ ასისთავი მესაჭესა და ხომალდის პატრონს უფრო ენდობოდა, ვიდრე პავლეს 
სიტყვებს. </td>
		<td valign="top">11</td>
		<td valign="top">
ხოლო ასისთავი იგი მენავეთ მოძღუარსა მას და ნავის უფალსა ერჩდა უფროჲს, ვიდრე-ღა 
პავლეს სიტყუათა. </td>
	</tr>
	<tr>
		<td valign="top">12</td>
		<td valign="top">
<p>
და რაკი ნავმისადგომი გამოსაზამთრებლად მოუხერხებელი იყო, უმრავლესობამ გზის 
გაგრძელება არჩია, რათა როგორმე მიეღწიათ კრეტეს ნავსადგურ ფენიქსისათვის, რომელიც, 
ერთის მხრივ, სამხრეთ-დასავლეთის, მეორეს მხრივ კი ჩრდილო-დასავლეთის ქარებისკენაა 
მიქცეული, და იქ გამოეზამთრებინათ. </p></td>
		<td valign="top">12</td>
		<td valign="top">
და ვითარ უმარჯუ იყო ნავთსადგური იგი დასაზამთრებლად, უმრავლესთა მათგანთა დაიდვეს 
გულსა წარსლვად მიერ, უკუეთუმცა ვითარ უძლეს მისლვად ფინიკედ და მუნ დაზამთრებად 
ტბასა მას კრიტისასა, რომელი ხედვიდა ჩრდილოდ და სოფლად. </td>
	</tr>
	<tr>
		<td valign="top">13</td>
		<td valign="top">
დაჰბერა სამხრეთის ქარმა და რაკი ეგონათ, ეგ არის, ნატვრა აგვიხდაო, ღუზა აუშვეს და 
კრეტეს გასწვრივ გაცურეს. </td>
		<td valign="top">13</td>
		<td valign="top">და ვითარ-იგი ქროდა ქარი სამხრისაჲ, ჰგონებდეს, ვითარმედ 
		ნებისაებრ მათისა იყოს, აღდგეს ასონით და წარირჩევდეს კრიტით. </td>
	</tr>
	<tr>
		<td valign="top">14</td>
		<td valign="top">მაგრამ სულ მალე კუნძულის მხრიდან ამოვარდა გრიგალი, ეგრეთ წოდებული 
ევროკლიდონი; </td>
		<td valign="top">14</td>
		<td valign="top">და შემდგომად არა მრავლისა ჟამისა იწყო ქროლად მის თანა 
		ქარმან მან ბორბალმან, რომელსა ჰრქჳან ვრცელ ღელვა. </td>
	</tr>
	<tr>
		<td valign="top">15</td>
		<td valign="top">
ეძგერა ხომალდს და რაკი მან წინააღმდეგობა ვერ გაუწია ტალღების სათამაშოდ ვიქეცით. </td>
		<td valign="top">15</td>
		<td valign="top">
და ვითარ შეაცთუნა ნავი იგი და ვერ ეძლო პირსა მიქცევად ქარისა მის, მიუტევეთ და 
მიმოვაქუნდით. </td>
	</tr>
	<tr>
		<td valign="top">16</td>
		<td valign="top">
გვერდით რომ ჩავუქროლეთ პატარა კუნძულს, კლავდად სახელდებულს, ძლივს შევინარჩუნეთ 
ნავი; </td>
		<td valign="top">16</td>
		<td valign="top">
ჭალაკსა რასმე თანა-წარვჰჴედით რაჲ, რომელსა ერქუა კლავდი, ძლით შეუძლეთ დაპყრობად 
ჴუამალდისა, </td>
	</tr>
	<tr>
		<td valign="top">17</td>
		<td valign="top">
ზემოთ რომ ამოათრიეს, ყოველნაირად ეცადნენ ბაგირებით გაემაგრებინათ ხომალდი და 
იმისი შიშით, ვაითუ სირტისში ამოვყოთ თავიო, აფრები დაუშვეს და ასე განაგრძეს გზა. </td>
		<td valign="top">17</td>
		<td valign="top">
რომელი აღიღეს და შესაწევნელად იჴუმევდეს და შემოსწებეს ნავსა. ხოლო ეშინოდა, 
ნუუკუე კბოდოანსა განცჳვენ, გარდაუტევეს ჭურჭელი და ესრეთ მიმოაქუნდა. </td>
	</tr>
	<tr>
		<td valign="top">18</td>
		<td valign="top">
რაკი გრიგალი კვლავ მძვინვარებდა, მეორე დღეს ტვირთის გადაყრა დაიწყეს. </td>
		<td valign="top">18</td>
		<td valign="top">
და ვითარ დიდსა ზამთარსა შინა ვიყვენით, ხვალისაგან გარდასდებდეს ტჳრთსა. </td>
	</tr>
	<tr>
		<td valign="top">19</td>
		<td valign="top">
მესამე დღეს კი ხომალდის აღჭურვილობა თავისი ხელით გადაუძახეს ზღვაში. </td>
		<td valign="top">19</td>
		<td valign="top">
და მესამესა დღესა ჭურჭელი ნავისაჲ თჳსითა ჴელითა გარდააბნიეს. </td>
	</tr>
	<tr>
		<td valign="top">20</td>
		<td valign="top">
მაგრამ რაკი რამდენიმე დღის განმავლობაში არც მზე ჩანდა, არც ვარსკვლავები და არც 
გრიგალი ცხრებოდა, ბოლოს და ბოლოს, ხსნის ყოველგვარი იმედი გადაგვიწყდა. </td>
		<td valign="top">20</td>
		<td valign="top">
ხოლო არცა მზე, არცა ვარსკულავი ჩნდა მრავალთა დღეთა, რამეთუ ზამთარი დიდი იყო. 
მიერითგან წარვიწირეთ სასოებაჲ ყოველი ცხორებად ჩუენდა. </td>
	</tr>
	<tr>
		<td valign="top">21</td>
		<td valign="top">
დიდი ხანია არაფერი გვეჭამა; მაშინ პავლე ჩადგა მათ შორის და თქვა: ჩემთვის რომ 
დაგეჯერებინათ და კრეტეს არ გასცლოდით, ხალხო, თავიდან აიცილებდით ამდენ ჭირსა და 
ვარამს. </td>
		<td valign="top">21</td>
		<td valign="top">
და ფრიადი უზმობაჲ იყო. მაშინ პავლე აღდგა შორის მათსა და თქუა: ჯერ-იყო, ჵ კაცნო, 
რაჲთამცა მერჩდით მე და არა წარხუედით კრიტით და შეიძინეთ ჭირი ესე და ზღვევაჲ. </td>
	</tr>
	<tr>
		<td valign="top">22</td>
		<td valign="top">
ახლა კი გირჩევთ გამხნევდეთ, რადგანაც ყველანი გადარჩებით, ხომალდის გარდა. </td>
		<td valign="top">22</td>
		<td valign="top">
და აწცა გეტყჳ თქუენ, გულ-დებულ იყვენით, რამეთუ განჴუებაჲ სულისაჲ არცა ერთისაჲ 
იყოს თქუენგან, თჳნიერ ხოლო ნავისა. </td>
	</tr>
	<tr>
		<td valign="top">23</td>
		<td valign="top">
<p>
ვინაიდან წუხელ გამომეცხადა ანგელოზი ღვთისა, ვისიცა ვარ და ვისაც ვმსახურებ.
</p></td>
		<td valign="top">23</td>
		<td valign="top">
რამეთუ წარმომიდგა მე ამას ღამესა ანგელოზი ღმრთისაჲ, რომლისაჲ ვარ მე, რომელსაცა 
ვჰმსახურებ, </td>
	</tr>
	<tr>
		<td valign="top">24</td>
		<td valign="top">
და მითხრა: ნუ გეშინია, პავლე! აუცილებღად უნდა წარუდგე კეისარს, და, აჰა, ღმერთმა 
გაჩუქა ყველა, ვინც შენთან ერთადაა ხომალდზე. </td>
		<td valign="top">24</td>
		<td valign="top">
და მრქუა: ნუ გეშინინ, პავლე! კეისრისა ჯერ-არს შენდა წარდგომაჲ და აჰა ესერა 
მიგმადლნა შენ ღმერთმან ყოველნი, რომელნი არიან შენ თანა ნავსა მაგას. </td>
	</tr>
	<tr>
		<td valign="top">25</td>
		<td valign="top">
მაშ, მხნედ იყავით, ხალხო, რადგანაც მწამს ღვთისა, რომ ყველაფერი ისე იქნება, 
როგორც მეუწყა. </td>
		<td valign="top">25</td>
		<td valign="top">
ამისთჳს გულ-დებულ იყვენით, კაცნო, რამეთუ მრწამს ღმრთისაჲ, რამეთუ ესრეთ იყოს, 
ვითარცა სახედ მეტყოდა მე. </td>
	</tr>
	<tr>
		<td valign="top">26</td>
		<td valign="top">
უთუოდ, რომელიმე კუნძულზე უნდა გავირიყოთ. </td>
		<td valign="top">26</td>
		<td valign="top">
ჭალაკსა რასმე განსცჳვნებად ვართ ჩუენ. </td>
	</tr>
	<tr>
		<td valign="top">27</td>
		<td valign="top">
მეთოთხმეტე ღამე რომ დადგა, რაც ადრიატიკის ზღვაში დავცურავდით, შუაღამისას 
მეზღვაურები მიხვდნენ, რომ რომელიღაც ნაპირს ვუახლოვდებოდით. </td>
		<td valign="top">27</td>
		<td valign="top">
ხოლო ვითარცა მეათოთხმეტე ღამე მოიწია და მიმოვეტაცენით ჩუენ ანდრიასა შინა, შუა 
ღამეს ოდენ ჰგონებდეს მენავენი იგი მიწევნად რომელსამე სოფელსა. </td>
	</tr>
	<tr>
		<td valign="top">28</td>
		<td valign="top">
გაზომეს სიღრმე და გამოვიდა ოცი მხარი; ცოტა მოშორებით ისევ გაზომეს და გამოვიდა 
თხუთმეტი მხარი. </td>
		<td valign="top">28</td>
		<td valign="top">
და გარდაუტევეს საზომი და პოვეს ოც მჴარ. და მცირედ და-რე-ყოვნეს და კუალად მოზომეს 
და პოვეს ათხუთმეტი მჴარი. </td>
	</tr>
	<tr>
		<td valign="top">29</td>
		<td valign="top">
შეეშინდათ, ვაითუ მეჩეჩზე დავჯდეთო, კიჩოდან ოთხი ღუზა ჩაუშვეს და განთიადს 
დაელოდნენ. </td>
		<td valign="top">29</td>
		<td valign="top">
და ეშინოდა, ნუუკუე კბოდოანსა ადგილსა განცჳვენ, ბოლოჲთ კერძო ნავისა მის 
გარდასთხინეს ოთხნი კავნი და ილოცვიდეს განთენებასა. </td>
	</tr>
	<tr>
		<td valign="top">30</td>
		<td valign="top">
ხოლო რაკი მეზღვაურებმა ხომალდიღან გაქცევა დააპირეს და შეეცადნენ ზღვაში ჩაეშვათ 
ნავი, იმ საბაბით, თითქოს ხომალდის ცხვირიდანაც უნდოდათ ღუზის ჩაშვება, -</td>
		<td valign="top">30</td>
		<td valign="top">
ხოლო მენავეთა მათ ეგულებოდა სივლტოლაჲ ნავისა მისგან და გარდაუტევეს ჴუამალდი იგი 
ზღუად, მიზეზად რეცა თუ თავით კერძო ნავისა მის განჰმარტებენ კავთა. </td>
	</tr>
	<tr>
		<td valign="top">31</td>
		<td valign="top">
პავლემ ასისთავსა და ჯარისკაცებს უთხრა: თუ ისინი ხომალდზე არ დარჩებიან, 
ვეღარაფერი გიხსნითო. </td>
		<td valign="top">31</td>
		<td valign="top">
მაშინ პავლე ჰრქუა ასისთავსა მას და ერის კაცთა: უკუეთუ ესენი არა იყვნენ ნავსა 
შინა, თქუენ განრინებად ვერ ჴელ-გეწიფების. </td>
	</tr>
	<tr>
		<td valign="top">32</td>
		<td valign="top">
მაშინ ჯარისკაცებმა გადაჭრეს თოკები და ნავი ზღვაში ჩავარდა. </td>
		<td valign="top">32</td>
		<td valign="top">
მაშინ ერისგანთა მათ განუკუეთნეს საბელნი იგი ჴუამალდისანი და მიუშუეს იგი 
წარტაცებად ღელვათა. </td>
	</tr>
	<tr>
		<td valign="top">33</td>
		<td valign="top">
განთიადისას პავლემ ყველას შესთავაზა პური ეჭამათ და თქვა: აგერ უკვე თოთხმეტი 
დღეა, რაც მოლოდინში უზმოდა ხართ და ლუკმა არ ჩაგიდევთ პირში. </td>
		<td valign="top">33</td>
		<td valign="top">
და ვითარცა განთენდებოდა, ჰლოცვიდა ყოველთა პავლე მიღებად საზრდელისა და ჰრქუა: 
მეათოთხმეტე დღე არს დღეს, ვინაჲთგან უზმათა დაგიყოფიეს და არარაჲ მიგიღებიეს. </td>
	</tr>
	<tr>
		<td valign="top">34</td>
		<td valign="top">
<p>
ამიტომაც გთხოვთ, საჭმელი ჭამოთ, რაც საჭიროა თქვენსავ სახსნელად, ვინაიდან არცერთი 
თქვენგანის თავიდან ერთი ღერი თმაც არ ჩამოვარდება. </p></td>
		<td valign="top">34</td>
		<td valign="top">
ამისთჳს გლოცავ თქუენ მიღებად საზრდელისა, რამეთუ ესე თქუენის ცხორებისათჳს იქმნა, 
რამეთუ არავისი თქუენგანისაჲ თმაჲ ერთი თავისაჲ წარწყმედად არს. </td>
	</tr>
	<tr>
		<td valign="top">35</td>
		<td valign="top">
ეს რომ თქვა, პური აიღთ, ყველას წინაშე მადლი შესწირა ღმერთს, გატეხა და ჭამა 
დაიწყო.&nbsp; </td>
		<td valign="top">35</td>
		<td valign="top">
და ესე ვითარცა თქუა, მოიღო პური, ჰმადლობდა ღმერთსა წინაშე ყოველთასა და განტეხა 
და იწყო ჭამად. </td>
	</tr>
	<tr>
		<td valign="top">36</td>
		<td valign="top">
მაშინ ყველანი გამხნევდნენ და თვითონაც შეუდგნენ ჭამას. </td>
		<td valign="top">36</td>
		<td valign="top">
გულს-მოდგინე იქმნეს ყოველნი და მათცა მიიღეს საზრდელი. </td>
	</tr>
	<tr>
		<td valign="top">37</td>
		<td valign="top">
ხოლო ხომალდზე სულ ორას სამოცდათექვსმეტი სული ვიყავით. </td>
		<td valign="top">37</td>
		<td valign="top">
ხოლო ვიყვენით ნავსა მას შინა ყოველნი კაცნი ორას სამეოც და ათექუსმეტი სული. </td>
	</tr>
	<tr>
		<td valign="top">38</td>
		<td valign="top">
როცა დანაყრდნენ, ხომალდისთვის ტვირთი რომ შეემსუბუქებინათ, ზღვაში გაყარეს 
ხორბალი. </td>
		<td valign="top">38</td>
		<td valign="top">
და ვითარცა განძღეს საზრდელითა, აღუმცირებდეს ნავსა მას და გარდასდებდეს იფქლსა 
ზღუად. </td>
	</tr>
	<tr>
		<td valign="top">39</td>
		<td valign="top">
მაგრამ როდესაც ინათა, ხმელეთი ვერ იცნეს, მხოლოდ სანაპიროში შეჭრილი ყურე 
შენიშნეს, რომელშიაც გადაწყვიტეს ხომალდით შესვლა, თუკი შეძლებდნენ. </td>
		<td valign="top">39</td>
		<td valign="top">
და რაჟამს განთენა, ქუეყანაჲ იგი ვერ იცნეს, ყურესა რასმე განიცდიდეს, რომლისა იყო 
ზღჳს კიდე, სადა-იგი ეგულებოდა, უკუეთუმცა ვითარ შეუძლეს, განდგინებაჲ ნავისაჲ მის. </td>
	</tr>
	<tr>
		<td valign="top">40</td>
		<td valign="top">
ღუზები გადაჭრეს და ზღვაში ჩატოვეს, იმავდროულად მოუშვეს საჭის საკვრელიც, ქარის 
საპირისპიროდ აღმართეს მცირე აფრა და ნაპირისკენ აიღეს გეზი. </td>
		<td valign="top">40</td>
		<td valign="top">
მოჰჴსნნეს კავნიცა იგი და მიუტევნეს ზღუად, და მათ თანა მიუტევნეს შესაუღლველნიცა 
იგი საჭეთანი და აღუპყრეს აფრაჲ მცირე, და ქარით კერძო ეპყრა ზღჳს კიდით კერძო. </td>
	</tr>
	<tr>
		<td valign="top">41</td>
		<td valign="top">
მაგრამ წყალგამყოფ კლდეს დაეჯახნენ და მეჩეჩზე დაჯდნენ; ხომალდი ცხვირით ჩაერჭო 
წყალში, კიჩოს კი აბობოქრებული ტალღები ასკდებოდნენ და დალეწვას უქადდნენ.</td>
		<td valign="top">41</td>
		<td valign="top">
და ვითარცა შეცჳვეს უმძაფრესსა ადგილსა, დაჰკიდეს ნავი იგი. და, რამეთუ თავით 
კერძოჲ იგი უმაგრესად დგა, ეგო უძრავად, ხოლო ბოლოჲთ კერძო იგი დაირღუეოდა 
სიმძაფრითა ღელვათაჲთა. </td>
	</tr>
	<tr>
		<td valign="top">42</td>
		<td valign="top">
მაშინ ჯარისკაცებმა განიზრახეს დაეხოცათ პატიმრები, რომ ვინმეს არ გაეცურა და 
გაქცეულიყო. </td>
		<td valign="top">42</td>
		<td valign="top">
ხოლო ერის კაცთა მათ ზრახვა-ყვეს, რაჲთა მოსწყჳდნენ პყრობილნი იგი, ნუუკუე 
განვინმე-ცურდეს და ივლტოდის. </td>
	</tr>
	<tr>
		<td valign="top">43</td>
		<td valign="top">
მაგრამ ასისთავმა, რომელსაც სურდა გადაერჩინა პავლე, ამის ნება არ დართო მათ და 
ბრძანა, ვისაც შეეძლო, პირველი გადამხტარიყო და ცურვით გასულიყო ხმელეთზე, </td>
		<td valign="top">43</td>
		<td valign="top">
ხოლო ასისთავსა მას უნდა განრინებაჲ პავლესი და დააბრკოლნა იგინი ზრახვისა მისგან 
და უბრძანა, რომელნი-იგი ცურვით შემძლებელ იყვნეს, განსლვად ქუეყანად, </td>
	</tr>
	<tr>
		<td valign="top">44</td>
		<td valign="top">
დანარჩენებს კი ფიცრები ან ხომალდის ნამსხვრევები ჩაებღუჯათ და ასე გადაერჩინათ 
თავი. ამრიგად, როგორც იქნა, ყველამ მიაღწია ნაპირს. </td>
		<td valign="top">44</td>
		<td valign="top">
და სხუანი იგი რომელნიმე ფიცრითა და რომელნიმე ჭურჭლითა ნავისაჲთა რომლითამე. და 
ესრეთ განვერენით ყოველნივე და გამოვედით ქუეყანად.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>