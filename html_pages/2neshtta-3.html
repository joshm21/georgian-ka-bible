<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მეორე ნეშტთა (თავი 3)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მეორე ნეშტთა</h1>
<h2>თავი მესამე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
შეუდგა სოლომონი უფლის სახლის შენებას იერუსალიმში, მორიას მთაზე, სადაც ნაჩვენები 
ჰქონდა დავითს, მამამისს, იმ ადგილას, დავითმა რომ მოამზადა ორნა იებუსელის კალოზე. 
</p>
		</td>
		<td width="2%" valign="top">1</td>
		<td width="48%" valign="top">
<p>და იწყო სოლომონ შენებად სახლისა უფლისა იერუსალჱმს, მთასა მას ამორიასა, 
სადა-იგი ეჩუენა უფალი დავითს, მამასა მისსა, ადგილსა მას, რომელი განმზადა დავით, 
კალოსა ორნიასსა, იებუსელისასა. </p>
		</td>
	</tr>
	<tr>
		<td valign="top">2</td>
		<td valign="top">
შენებას შეუდგა მეორე თვის მეორე დღეს, თავისი მეფობის მეოთხე წელს. </td>
		<td valign="top">2</td>
		<td valign="top">და იწყო შენებად თთუესა მეორესა, წელსა მეოთხესა მეფობისა 
		მისისასა. </td>
	</tr>
	<tr>
		<td valign="top">3</td>
		<td valign="top">აჰა, საფუძველი, რომელზედაც სოლომონმა ღვთის სახლის 
		შენება დაიწყო: სიგრძით, ძველი საზომი ჭყრთით, სამოცი წყრთა იყო, სიგანით - 
		ოცი წყრთა. </td>
		<td valign="top">3</td>
		<td valign="top">და ესრეთ იწყო სოლომონ შენებად სახლისა უფლისა: სიგრძე 
		წყრთით განზომა პირველი სამეოც წყრთა და სივრცე ოცი წყრთა. </td>
	</tr>
	<tr>
		<td valign="top">4</td>
		<td valign="top">სტოა, სიგრძეზე რომ გასდევდა ტაძარს, მისი სიგანის 
		შესაბამისად ოცი წყრთა იყო; სიმაღლით - ას ოცი. შიგნიდან ხალასი ოქროთი 
		მოაპირკეთა. </td>
		<td valign="top">4</td>
		<td valign="top">და წინაშე ბჭეთა ელამი-წინაშე პირსა მის ტაძრისასა და 
		სიგრძე წინაშე სივრცესა მის ტაძრისასა ოც წყრთა და სიმაღლე წყრთითა ას და 
		ოც. და მორჩუნა იგი შინაგან ოქროთა წმიდითა. </td>
	</tr>
	<tr>
		<td valign="top">5</td>
		<td valign="top">კვიპაროსის ხეებით შემოსა დიდი სახლი, საუკეთესო ოქრო 
		გადააკრა და მასზე პალმები და ჯაჭვები გამოაჭედინა. </td>
		<td valign="top">5</td>
		<td valign="top">ტაძარი იგი დიდი მორჩუნა ძელითა ნაძჳსათა და მოქმნა იგი 
		ლესვით ოქროთა წმიდითა და გამოჭრა მას ზედა ქანდაკები, დანაკისა კუდები და 
		ჯაჭუები დამოკიდებულად. </td>
	</tr>
	<tr>
		<td valign="top">6</td>
		<td valign="top">ძვირფასი ქვით მოაპირკეთა სახლი დასამშვენებლად. ოქრო კი 
		ფარვაიმული ოქრო იყო. </td>
		<td valign="top">6</td>
		<td valign="top">და შეამკო ტაძარი იგი ქვითა პატიოსნითა დიდებულად. და 
		ოქროთა განრჩუნა იგი ფარუემისათა. </td>
	</tr>
	<tr>
		<td valign="top">7</td>
		<td valign="top">ოქროთი დაფარა სახლი - ძელები, კარის ზღურბლზე, მისი 
		კედლები და კარები. კედლებზე ქერუბიმები ამოკვეთა. </td>
		<td valign="top">7</td>
		<td valign="top">და მოქმნა ოქროთა სახლი იგი და კედელნი. და ბჭენი და 
		სართულები და კარები ოქროთა და გამოქანდაკა ქერობინები კედელთა. </td>
	</tr>
	<tr>
		<td valign="top">8</td>
		<td valign="top">გააკეთა წმიდათაწმიდა: მისი სიგრძე სახლის სიგანის 
		შესაბამისად, ოცი წყრთა იყო. ექვსასი ქანქარი სეუკეთესო ოქროთი დაფარა. </td>
		<td valign="top">8</td>
		<td valign="top">და ქმნა სახლი იგი წმიდა: სიგრძე მისი წინაშე პირისპირ ოც 
		წყრთა, და სივრცე მისი ოც წყრთა. და მოლესა იგი ოქროთა წმიდითა ქერობინებად 
		ექუსასითა ტალანტითა. </td>
	</tr>
	<tr>
		<td valign="top">9</td>
		<td valign="top">
ლურსმნები წონით ხუთი შეკელი ოქრო იყო. ქორედიც ოქროთი შემოსა. </td>
		<td valign="top">9</td>
		<td valign="top">და სასწორი სამსჭუალთა სასწორი ერთისა ერგასის სიკილა 
		ოქროსა და ქორი იგი მოქმნა ოქროთა. </td>
	</tr>
	<tr>
		<td valign="top">10</td>
		<td valign="top">
<p>
წმიდათაწმიდის სახლში გააკეთა ორი ქერუბიმის ქანდაკება და ოქროთი დაფერა ისინი. </p>
		</td>
		<td valign="top">10</td>
		<td valign="top">
<p>და ქმნა სახლსა მას შინა წმიდასა წმიდათასა ქერობინნი ორნი ქმნულნი ძელთაგან და 
შემოსნა იგი ოქროთა. </p>
		</td>
	</tr>
	<tr>
		<td valign="top">11</td>
		<td valign="top">
ქერუბიმების ფრთები სიგრძით ოცი წყრთა იყო, ერთის ფრთა - ხუთწყრთიანი, და სახლის 
კედელს ეხებდა. მეორის ფრთაც - ხუთწყრთიანი, მეორე ქერუბიმის ფრთას ეხებოდა.</td>
		<td valign="top">11</td>
		<td valign="top">
და იყუნეს ფრთენი იგი ქერობინთანი სიგრძით წყრთით ოცი, და ფრთე ერთი წყრთით ხუთ 
მისწუდებოდა კედელსა მას ტაძრისასა, ფრთე იგი მეორისა მის წყრთითა ხუთ და 
მისწუდებოდა ფრთესა ქერობინსა მის ერთისა. </td>
	</tr>
	<tr>
		<td valign="top">12</td>
		<td valign="top">
მეორე ქერუბიმის ფრთაც - ხუთწყრთიანი, სახლის კედელს ეხებოდა. მეორის ფრთაც - 
ხუთწყრთიანი, პირველი ქერუბიმის ფრთას ეხებოდა. </td>
		<td valign="top">12</td>
		<td valign="top">და ფრთენი მეორისა ქერობინისა ხუთ წყრთა კედლამდი მის 
		ტაძრისა და ფრთე იგი სხუა ხუთ წყრთა, მოკიდებული ფრთისა სხჳსა მის 
		ქერობინისა. </td>
	</tr>
	<tr>
		<td valign="top">13</td>
		<td valign="top">ამ ქერუბიმების ფრთები ოც წყრთაზე იყო გაშლილი. ისინი 
		თავიანთ ფეხებზე იდგნენ და პირისახე სახლისკენ ჰქონდათ მიქცეული. </td>
		<td valign="top">13</td>
		<td valign="top">და ფრთენი იგი ქერობინთანი განმარტებულ იყუნეს ოც წყრთა 
		და იგინი დგეს ფერჴთა ზედა მათთა და პირი მათი ტაძრად კერძო. </td>
	</tr>
	<tr>
		<td valign="top">14</td>
		<td valign="top">გააკეთა კრეტსაბმელი ლურჯი, ძოწეული, მეწამული ნართისგან 
		და სელისგან და მასზე ქერუბიმები გამოსახა. </td>
		<td valign="top">14</td>
		<td valign="top">და ქმნა კრეტსაბმელი ვიაკინთესაგან და ძოწეულისა და 
		მეწამულისა და ბისონისა და გამოაქსოვა მას ქერობინი. </td>
	</tr>
	<tr>
		<td valign="top">15</td>
		<td valign="top">სახლის წინ სიგრძით ოცდაათი წყრთის ორი სვეტი გააკეთა, 
		თითოეულის თავზე ხუთწყრთიანი სვეტისთავი იყო. </td>
		<td valign="top">15</td>
		<td valign="top">და აღმართნა წინაშე ტაძრისა მის ორნი სუეტნი, და იყო 
		წყრთითა ოცი და ათხუთმეტ სიმაღლე მათი. და სუეტისთავნი მათნი ხუთ-ხუთ 
		წყრთა. </td>
	</tr>
	<tr>
		<td valign="top">16</td>
		<td valign="top">
გააკეთა დაბირში ჯაჭვები და სვეტისთავებზე მიამაგრა. გააკეთა ასი ბროწეული და 
ჯაჭვებზე ჩამოკიდა. </td>
		<td valign="top">16</td>
		<td valign="top">
და ქმნა ჯაჭუედნი ბადისსახედ გარდამოტევებულად და სერსეროთი დაბირს და დაასხნა 
იგინი ზედა სუეტსა თავთა მათ და ქმნა მროწეულაკები ასი და მოასხა გარდამოკიდებულთა 
მათ და დადგნა სუეტნი იგი წინაშე ტაძარსა მას: ერთი მარჯუენით კერძო და ერთი 
მარცხენით და უწოდა მას სახელი მარჯუენითსა მას „წარმართებულება“ და სახელი 
მარცხენითსა მას <span lang="de-at">„</span>ძლიერებაჲ“. </td>
	</tr>
	<tr>
		<td valign="top">17</td>
		<td valign="top">ეს სვეტები ტაძრის წინ აღმართა, ერთი მარჯვნივ, ერთი 
		მარცხნივ. მარჯვენას იაქინი დაარქვა, მარცხენას - ბოყაზი. </td>
		<td valign="top">&nbsp;</td>
		<td valign="top">&nbsp;</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>