<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ეზეკიელ წინასწარმეტყველი (თავი 22)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ეზეკიელ წინასწარმეტყველი</h1>
<h2>თავი ოცდამეორე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
იყო უფლის სიტყვა ჩემს მომართ ნათქვამი:</p>
		</td>
		<td width="2%" valign="top">1</td>
		<td width="48%" valign="top">
<p>და იქმნა სიტყუაჲ, უფლისაჲ ჩემდამო მეტყუელი: </p>
		</td>
	</tr>
	<tr>
		<td valign="top">2</td>
		<td valign="top">ადამის ძევ! შენ განსჯი, განსჯი სისხლიან ქალაქს? 
		გამოუცხადე ყოველი მისი სისაძაგლე.</td>
		<td valign="top">2</td>
		<td valign="top">და შენ, ძეო კაცისაო, შჯი, თუ შჯი ქალაქსა მოსისხლეთასა. </td>
	</tr>
	<tr>
		<td valign="top">3</td>
		<td valign="top">
და თქვი, ასე ამბობს-თქო უფალი ღმერთი: ქალაქო, სისხლის მღვრელო შენს შუაგულში 
(მოვა მისი დროც!) და, კერპთა მკეთებელო, საკუთარი თავის წასაბილწად!</td>
		<td valign="top">3</td>
		<td valign="top">
და უჩუენენ მას ყოველნი უსჯულოებანი მისნი და სთქუა: ამათ იტყჳს ადონაი უფალი: ჵ 
ქალაქო, დამთხეველო სისხლთაო საშუალ შენსა, მოსლვად ჟამისა შენისა და მყოფო 
გულისზრახვათაო, ძჳნად თავისა თჳსისა შვგინებად მისსა! </td>
	</tr>
	<tr>
		<td valign="top">4</td>
		<td valign="top">შენი დაღვრილი სისხლით დადანაშაულდი და შენი გაკეთებული 
		კერპებით გაუწმიდურდი; მოიახლოვე შენი ჟამი და მიეწურე შენს წელიწადებს. 
		ამიტომაც ხალხების საგინებლად გაგხდი და ყოველი ქვეყნის სამასხარაოდ.</td>
		<td valign="top">4</td>
		<td valign="top">სისხლთა მიერ მათთა, რომელთა დასთხევდ, გიბრკუმა და 
		გულისზრახვათა შინა შენთა, რომელთა ჰყოფდ, შეიგინებოდე; და მიეახლე დღეთა 
		შენთა და მოიყვანე ჟამი წელიწადთა შენთაჲ; ამისთჳს მიგეც შენ საყუედრელად 
		წარმართთა და სამღერელად ყოველთა სოფლებთა, </td>
	</tr>
	<tr>
		<td valign="top">5</td>
		<td valign="top">მახლობელნი და შორებელნი გაგამასხრებენ სახელგატეხილს და 
		მრავალღელვილს.</td>
		<td valign="top">5</td>
		<td valign="top">მახლობელთა შენდამი და შორად განშორებულთა შენგან, და 
		იმღეროდიან შენდამი, და ჴმა-ყონ შენ ზედა, არაწმიდა ხარ სახელოანი და 
		ფრიადი უსჯულოებათა შინა შენთა! </td>
	</tr>
	<tr>
		<td valign="top">6</td>
		<td valign="top">აჰა, ისრაელის მთავარნი - თითოეული თავის ძალას იკრებდა, 
		რომ სისხლი დაეღვარა შენს შორის!</td>
		<td valign="top">6</td>
		<td valign="top">აჰა, მიმთხრობელნი სახლისა ისრაჱლისანი კაცადი ნათესავთა 
		მიმართ თჳსთა აღერეოდა შენ შორის, რაჲთა დასთხიონ სისხლი. </td>
	</tr>
	<tr>
		<td valign="top">7</td>
		<td valign="top">მამას და დედას ამცირებენ თქვენში, ხიზანს უპატიოდ 
		ექცევიან თქვენს შორის, ქვრივ-ობლებს ჩაგრავენ თქვენში.</td>
		<td valign="top">7</td>
		<td valign="top">მამასა და დედასა ძჳრსიტყუვიდეს შენ შორის და მწირისა 
		მიმართ გარემიიქცეოდეს უსამართლოდ შენ შორის, ობოლსა და ქურივსა 
		ჰმძლავრობდეს შენ შორის. </td>
	</tr>
	<tr>
		<td valign="top">8</td>
		<td valign="top">ჩემი სიწმიდენი მოძულებული გაქვს და ჩემი შაბათები 
		შელახული.</td>
		<td valign="top">8</td>
		<td valign="top">და წმიდათა ჩემთა შეურაცხ-ჰყოფდეს და შაბათთა ჩემთა 
		შეაგინებდეს შენ შორის. </td>
	</tr>
	<tr>
		<td valign="top">9</td>
		<td valign="top">ცილისმწამებელნი არიან თქვენში, რომ სისხლი ღვარონ, 
		ნამსხვერპლავს ჭამენ მთებზე თქვენში და გარყვნილებას ეწევიან თქვენს შორის.</td>
		<td valign="top">9</td>
		<td valign="top">კაცნი ავაზაკნი იყვნეს შენ შორის, რაჲთა დასთხევდენ შენ 
		შორის სისხლსა, მთათა ზედა ზორვიდეს შენ შორის და არა ღირსთა ჰყოფდეს შორის 
		შენსა, </td>
	</tr>
	<tr>
		<td valign="top">10</td>
		<td valign="top">მამის სიშიშვლეს ააშკარავებენ თქვენში, მირეულ ქალთან 
		ძალადობენ თქვენში;</td>
		<td valign="top">10</td>
		<td valign="top">სირცხჳლი მამისაჲ გამოაცხადეს შენ შორის და არაწმიდებასა 
		შინა წიდოანსა დაამდაბლებდეს შენ შორის. </td>
	</tr>
	<tr>
		<td valign="top">11</td>
		<td valign="top">
<p>
ზოგი თავის მოყვასის ცოლთან სისაძაგლეს სჩადის და ზოგი თავის რძალს აუპატიურებს 
გარყვნილებით, ზოგიც თავის დასთან, თავისი მამის ასულთან, ძალადობს თქვენში.</p>
		</td>
		<td valign="top">11</td>
		<td valign="top">
<p>კაცადი ცოლსა მოყუასისა თჳსისა იუსჯულოებდეს და კაცადი სძალსა თჳსსა შეაგინებდა 
უთნოობით და კაცადი დასა თჳსსა, ასულსა მამისა თჳსისასა, დაამდაბლებდა შენ შორის; </p>
		</td>
	</tr>
	<tr>
		<td valign="top">12</td>
		<td valign="top">
ქრთამებს იღებენ თქვენში, რომ სისხლი დაღვარონ; ვახშს და სარგებელს იღებ და 
ძალმომრეობით ყვლეფ შენს მოყვასს, მე კი დამივიწყე, ამბობს უფალი ღმერთი.</td>
		<td valign="top">12</td>
		<td valign="top">
ძღუენთა უსამართლოთა მიიხუმიდეს შენ შორის, რაჲთა დასთხიონ სისხლი; ვახშსა და 
განნამრავლებსა მიიღებდეს შენ შორის და შესრულებულვყო თანამონათესავობაჲ 
უკეთურებისა შენისა მძლავრებისმიერისაჲ, ხოლო მე დამივიწყე, - იტყჳს ადონაი უფალი. </td>
	</tr>
	<tr>
		<td valign="top">13</td>
		<td valign="top">აჰა, ხელი ხელს შემოვკარი შენი სიხარბის გამო, რასაც 
		სჩადიხარ, და სისხლის გამო, რომელიც იღვრება თქვენს შორის.</td>
		<td valign="top">13</td>
		<td valign="top">და უკუეთუ დავსცე ჴელი ჩემი ჴელისა მიმართ მათ ზედა, 
		რომელნი აღასრულენ და რომელნი ჰყვენ და სისხლთა შენთა ზედა, ქმნილთა შენ 
		შორის. </td>
	</tr>
	<tr>
		<td valign="top">14</td>
		<td valign="top">თუ გაგიძლებს გული ან თუ შერჩება ძალა შენს ხელებს იმ 
		დღეებში, როცა აღვიძრები შენს წინააღმდეგ? მე, უფალმა, ვთქვი და გავაკეთებ.</td>
		<td valign="top">14</td>
		<td valign="top">უკუეთუ მოთმინე იქმნეს გული შენი, უკუეთუ უძლონ ჴელთა 
		შენთა დღეთა შინა, რომელთა მე ვჰყოფ შენ შორის, მე უფალმან ვთქუ და ვყო. </td>
	</tr>
	<tr>
		<td valign="top">15</td>
		<td valign="top">გაგფანტავ ხალხთა შორის და გაგაბნევ ქვეყნებში, რომ 
		უწმიდურება წაგიშალო.</td>
		<td valign="top">15</td>
		<td valign="top">და განგაბნიო შენ წარმართთა შორის და განგთესო შენ 
		სოფლებსა შორის და მოღებულ იქმნეს არაწმიდებაჲ შენი შენ შორის. </td>
	</tr>
	<tr>
		<td valign="top">16</td>
		<td valign="top">შეილახები ხალხების თვალში და მიხვდები, რომ უფალი ვარ.</td>
		<td valign="top">16</td>
		<td valign="top">და დავიმკჳდრო შენ შორის, წინაშე თესლებსა წარმართთასა, 
		და სცნათ, ვითარმედ მე ვარ უფალი. </td>
	</tr>
	<tr>
		<td valign="top">17</td>
		<td valign="top">იყო უფლის სიტყვა ჩემს მომართ ნათქვამი:</td>
		<td valign="top">17</td>
		<td valign="top">და იქმნა სიტყუაჲ უფლისაჲ ჩემდამო მეტყუელი: </td>
	</tr>
	<tr>
		<td valign="top">18</td>
		<td valign="top">ადამის ძევ! წიდასავით გამიხდა ისრაელის სახლი; ქურაში 
		ყრიან ყველანი, როგორც სპილენძი, კალა, რკინა და ტყვია; ვერცხლის წიდა და 
		ხენჯი არიან.</td>
		<td valign="top">18</td>
		<td valign="top">ძეო კაცისაო, აჰა, იქმნა ჩემდა სახლი ისრაჱლისაჲ აღრეულ 
		ყოველნი: რვალ, და კალა, და რკინა და ბრპენ შორის საჴუმილსა ვეცხლისასა 
		აღრეულნი არიან. </td>
	</tr>
	<tr>
		<td valign="top">19</td>
		<td valign="top">ამიტომ ასე ამბობს უფალი ღმერთი: რაკი წიდა და ხენჯი 
		გახდით ყველანი, ამიტომაც, აჰა, შეგკრებთ ყველას იერუსალიმში.</td>
		<td valign="top">19</td>
		<td valign="top">ამისთჳს არქუ: ამათ იტყჳს ადონაი უფალი: მათ წილ, რომელ 
		იქმნენით ყოველნი ერთშეზავებაჲ ამისთჳს მე შეგიწყნარნე თქუენ საშუალ 
		იერუსალჱმისა, </td>
	</tr>
	<tr>
		<td valign="top">20</td>
		<td valign="top">როგორც აგროვებენ ვერცხლს, სპილენძს, რკინას, ტყვიას და 
		კალას ქურაში, რომ ცეცხლი მიუბერონ გადასადნობად, ასე შევაგროვებთ ჩემი 
		რისხვითა და წყრომით, ჩაგდებთ და გადაგადნობთ.</td>
		<td valign="top">20</td>
		<td valign="top">ვითარცა შეიწყნარებს ვეცხლი, და რვალი, და რკინაჲ, და 
		ბრპენი, და კალაჲ შორის საჴმილისა გამობერვად მისდამი ცეცხლსა 
		გამოსადნობელად, ეგრეთ შეგიწყნარნე თქუენ რისხვასა შინა ჩემსა </td>
	</tr>
	<tr>
		<td valign="top">21</td>
		<td valign="top">
<p>
შეგყრით და მოგბერავთ ჩემი რისხვის ცეცხლს და გადადნებით იერუსალიმში.</p>
		</td>
		<td valign="top">21</td>
		<td valign="top">
<p>და შეგკრიბნე და დაგადვნე თქუენ. და მოვჰბერო თქუენდამი ცეცხლითა რისხვისა 
ჩემისაჲთა და გამოიდვნეთ შორის მისსა. </p></td>
	</tr>
	<tr>
		<td valign="top">22</td>
		<td valign="top">როგორც ვერცხლი დნება ქურაში, ასე გადადნებით იერუსალიმში 
		და მისვდებით, რომ მე, უფალმა, დაგანთხიეთ ჩემი რისხვა.</td>
		<td valign="top">22</td>
		<td valign="top">ვითარსახედ გამოდნების ვეცხლი შორის ბრძმედსა, ეგრეთ 
		გამოიდვნეთ შორის მისსა და სცნათ, ვითარმედ მე უფალმან მივჰფინვ 
		გულისწყრომაჲ ჩემი თქუენ ზედა. </td>
	</tr>
	<tr>
		<td valign="top">23</td>
		<td valign="top">
იყო უფლის სიტყვა ჩემს მომართ ნათქვამი:</td>
		<td valign="top">23</td>
		<td valign="top">
და იქმნა სიტყუაჲ უფლისაჲ ჩემდამო მეტყუელი: </td>
	</tr>
	<tr>
		<td valign="top">24</td>
		<td valign="top">ადამის ძევ! უთხარი მას: შენ მიწა ხარ, გაუწმედელი, 
		უწვიმარი, რისხვის დღეს.</td>
		<td valign="top">24</td>
		<td valign="top">ძეო კაცისაო, არქუ მას: შენ ხარ ქუეყანაჲ არდამლტვარი, 
		არცა წჳმაჲ იქმნა შენ ზედა დღესა შინა რისხვისა შენისასა. </td>
	</tr>
	<tr>
		<td valign="top">25</td>
		<td valign="top">შეთქმულან იქ მისი წინასწარმეტყველნი, ლომებივით 
		ბრდღვინავენ, ნადავლს გლეჯენ და ცოცხლად ჭამენ; საუნჯესა და განძეულს 
		იტაცებენ, ქვრივებს ამრავლებენ იქ.</td>
		<td valign="top">25</td>
		<td valign="top">რომლისა მიმთხრობელნი შორის მისსა, ვითარცა ლომნი 
		მყჳრალნი, მტაცებელნი ნატაცებთანი, შემჭამელნი სულთანი მძლავრებით, 
		სიმდიდრესა და პატივთა მიიხუმენ სიცრუჲთ, და ქურივნი შენნი განმრავლდეს შენ 
		შორის. </td>
	</tr>
	<tr>
		<td valign="top">26</td>
		<td valign="top">მისი მღვდლები აუკუღმართებენ ჩემს რჯულს და ბღალავენ ჩემს 
		სიწმიდეებს; წმიდას ნალახისგან არ განარჩევენ, უწმიდურს გაწმედილისგან არ 
		ასხვავებენ; უგულებელყვეს ჩემი შაბათები და მე შევილახე მათ გარემოში.</td>
		<td valign="top">26</td>
		<td valign="top">და მღდელთა მისთა შეურაცხ-ყვეს შჯული ჩემი და 
		მწიკულევან-ჰყოფდეს წმიდათა ჩემთა, შორის წმიდისა და ბილწისა არ 
		განარჩევდეს და შორის წმიდისა და არაწმიდისა არ განარჩევდეს; და შაბათთაგან 
		ჩემთა დაიფარვიდეს თუალთა მათთა და შევიგინებოდე შორის მათსა. </td>
	</tr>
	<tr>
		<td valign="top">27</td>
		<td valign="top">მათი მთავრები მგლებივით გლეჯენ ნადავლს, სისხლს ღვრიან, 
		სიცოცხლეს უსწრაფებენ ანგარებისთვის.</td>
		<td valign="top">27</td>
		<td valign="top">მთავარნი მისნი შორის მისსა, ვითარცა მგელნი, მტაცებელნი 
		ნატაცებთანი, დათხევად სისხლისა, წარწყმედად სულებისა, რაჲთა ანგაჰარებანი 
		ანგაჰარებოდენ. </td>
	</tr>
	<tr>
		<td valign="top">28</td>
		<td valign="top">მისი წინასწარმეტყველნი ეპირფერებიან მათ, ფუჭად 
		მხილველნი და ცრუმისანნი, ეუბნებიან: ასე ამბობსო უფალი ღმერთი, უფალს კი 
		არ უთქვამს.</td>
		<td valign="top">28</td>
		<td valign="top">და წინაწარმეტყუელნი მისნი მცხებელნი მათდა ვეცხლისანი 
		დაეცნენ, მხედველნი ამაოთანი მემისნენი ცრუთანი, ამათ იტყჳს ადონაი უფალი, 
		და უფალი არა იტყოდა. </td>
	</tr>
	<tr>
		<td valign="top">29</td>
		<td valign="top">მდაბიორნი ძალადობენ და მტაცებლობენ, ღარიბ-ღატაკს 
		ჩაგრავენ, ხიზანს უსამართლოდ ავიწროებენ.</td>
		<td valign="top">29</td>
		<td valign="top">ერსა ქვეყანისასა გამომწურველნი უსამართლოდ და 
		დამტაცებელნი ნატაცებათანი, გლახაკისა და დავრდომილისა მიმხუეჭელნი და 
		მწირისა მიმართ ართანამქცევნი სიმართლით. </td>
	</tr>
	<tr>
		<td valign="top">30</td>
		<td valign="top">ვეძებდი კაცს, ზღუდის მშენებელს, რომ დამდგარიყო 
		ნანგრევთან ჩემს წინაშე და ეხსნა ქვეყანა დაღუპვისგან, მაგრამ ვერ მოვნახე.</td>
		<td valign="top">30</td>
		<td valign="top">და ვეძიებდ მათგან კაცსა, მქცევსა მართლიად და მდგომსა 
		წინაშე პირისა ჩვმისა ყოვლითურთ ჟამსა შინა რისხვისასა, რაჲთა არა სრულიად 
		მოისპოს იგი, და ვერ ვპოე. </td>
	</tr>
	<tr>
		<td valign="top">31</td>
		<td valign="top">გადმოვანთხევ მათზე ჩემს სიბრაზეს, და ჩემი რისხვის 
		ცეცხლით მოვსპობ; მათ თავზე მივაქცევ მათსავე ნამოქმედარს, ამბობს უფალი 
		ღმერთი.</td>
		<td valign="top">31</td>
		<td valign="top">და მივჰფინე მის ზედა გულისწყრომაჲ ჩემი ცეცხლითა 
		რისხვისა ჩემისაჲთა მოსრულებად მისსა; გზანი მათნი თავთა მათთა მივსცენ, - 
		იტყჳს, ადონაი უფალი. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>