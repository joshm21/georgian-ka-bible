<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იგავნი სოლომონისა (თავი 6)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იგავნი სოლომონისა</h1>
<h2>თავი მეექვსე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
შვილო თუ თავდებად დაუდგები შენს ახლობელს, ხელი ხელს დაჰკრავ უცხოს გულისთვის, </p>
		</td>
		<td width="2%" valign="top">1</td>
		<td width="48%" valign="top">
<p>შვილო, უკუეთუ თავს-იდვა მეგობარი შენი, მისცე ჴელი შენი მტერსა შენსა, </p>
		</td>
	</tr>
	<tr>
		<td valign="top">2</td>
		<td valign="top">მახეში ხარ გაბმული შენი ბაგის ნათქვამით, დაჭერილი ხარ 
		შენი ბაგის ნათქვამით. </td>
		<td valign="top">2</td>
		<td valign="top">რამეთუ საფრჴე ძლიერ არიან კაცისა თჳსნი ბაგენი და 
		შეიპყრობის სიტყჳთა პირისა მისისათა. </td>
	</tr>
	<tr>
		<td valign="top">3</td>
		<td valign="top">ამ დროს ასე მოიქეცი, შვილო, და იხსენი თავი, რადგან შენი 
		ახლობელის ხელში ხარ ჩავარდნილი. მიდი, თავი შეაცოდე შენს ახლობელს და 
		შეევედრე. </td>
		<td valign="top">3</td>
		<td valign="top">ჰყოფდ, შვილო, რომელსა მე გამცნებ და სცხოვნდე, რამეთუ 
		შეჰვარდე ჴელთა ბოროტისათა მეგობრისა შენისათჳს, იყავ შენ განკრძალულ და ნუ 
		დაჰჴსნი, განჰმზადე მეგობარიცა იგი შენი, რომელი თავს იდევ. </td>
	</tr>
	<tr>
		<td valign="top">4</td>
		<td valign="top">თვალებს ძილს ნუ მისცემ და წამწამებს - თვლემას. </td>
		<td valign="top">4</td>
		<td valign="top">ნუ სცემ ძილსა თუალთა შენთა, ნუცა ჰრულის წამსა შენსა, </td>
	</tr>
	<tr>
		<td valign="top">5</td>
		<td valign="top">იხსენი თავი, როგორც ქურციკმა მონადირის ხელიდან, როგორც 
		ფრინველმა ფრინველმჭერის ხელიდან. </td>
		<td valign="top">5</td>
		<td valign="top">რათა განერე, ვითარცა ქურციკი საფრჴესა და ვითარცა 
		მფრინველი მახესა. </td>
	</tr>
	<tr>
		<td valign="top">6</td>
		<td valign="top">მიდი ჭიანჭველასთან, მცონარავ, დააკვირდი მის ქცევას და 
		ჭკუა ისწავლე. </td>
		<td valign="top">6</td>
		<td valign="top">იქმენ, ვითარცა ჯინჭველი, ჵ, მცონარო, და ჰბაძევდ გზათა 
		მისთა და იქმენ უბრძნეს მისსა, </td>
	</tr>
	<tr>
		<td valign="top">7</td>
		<td valign="top">არა ჰყავს მას არც უფროსი, არც ზედამხედველი, არც ბატონი. </td>
		<td valign="top">7</td>
		<td valign="top">რამეთუ მას ქუეყანაჲ არა უც, არცა მაწუეველი უვის და არცა 
		უფლისა ვის ქუეშე არს, </td>
	</tr>
	<tr>
		<td valign="top">8</td>
		<td valign="top">ზაფხულობით იმარაგებს თავის პურს, აგროვებს თავის საზრდოს 
		მოსავლის აღებისას. </td>
		<td valign="top">8</td>
		<td valign="top">რომელმან განჰმზადის საზრდელი ზაფხულის და ფრიადი უნჯი 
		შეიკრიბის კალოთა ზედა; ანუ მივედ ფუტკრისა და ისწავე, ვითარ-იგი მოქმედ 
		არს და ნაშრომი იგი მისი ვითარ კეთილად ქმნის, რომლისა ნაშრომსა მეფენი და 
		გლახაკნი სიცოცხლედ მიიღებენ. სასურველ არს ყოველთა და დიდებულ, დაღაცათუ 
		არს ძალითა უძლურ, სიბრძნესა პატივ-სცა და წარმოჴდა. </td>
	</tr>
	<tr>
		<td valign="top">9</td>
		<td valign="top">როდემდე უნდა გეძინოს, მცონარავ? როდის გაიღვიძებ 
		ძილისგან? </td>
		<td valign="top">9</td>
		<td valign="top">ვიდრემდის სწვე, ჵ, მცონარო, ანუ ოდეს ძილისაგან 
		განიღჳძო? </td>
	</tr>
	<tr>
		<td valign="top">10</td>
		<td valign="top">
მცირე ხანს გასტანს შენი ძილი, მცირე ხანს გასტანს შენი თვლემა, მცირე ხანს გასტანს 
შენი ხელდაკრეფა დასაძინებლად. </td>
		<td valign="top">10</td>
		<td valign="top">მცირედ გეძინოს, მცირედ გრულოდის, მცირედღა და დაისხნე 
		ჴელნი მკერდსა ზედა. </td>
	</tr>
	<tr>
		<td valign="top">11</td>
		<td valign="top">ყარიბივით მოგადგება შენი სიღარიბე და იარაღასხმული 
		კაცივით - შენი გაჭირვება. </td>
		<td valign="top">11</td>
		<td valign="top">
მაშინ მოიწიოს შენ ზედა, ვითარცა ბოროტი მოგზაური, სიგლახაკე და ნაკლულევანებაჲ, 
ვითარცა კეთილი მსრბოლი. უკუეთუ უცონო იყო, მოვიდეს, ვითარცა წყაროჲ, ნაყოფი შენი, 
ხოლო ნაკლულევანებაჲ, ვითარცა ბოროტი კაცი, გევლტოდის. </td>
	</tr>
	<tr>
		<td valign="top">12</td>
		<td valign="top">
უგვანი ადამიანი, ბოროტი კაცი ცბიერი ბაგეებით დადის. </td>
		<td valign="top">12</td>
		<td valign="top">
კაცი უგუნური და უშჯულო ვალნ გზათა გულარძნილთა. </td>
	</tr>
	<tr>
		<td valign="top">13</td>
		<td valign="top">
<p>
თვალებს ჭუტავს, ფეხებით ლაპარაკობს, თითებით ასწავლის; </p>
		</td>
		<td valign="top">13</td>
		<td valign="top">
<p>და ეგევითარი ეგე წამს-უყოფნ თუალითა, და აუწყებნ ფერჴითა და მოასწავებნ ხრითა 
თითთათა, </p>
		</td>
	</tr>
	<tr>
		<td valign="top">14</td>
		<td valign="top">ღალატია მის გულში, ავს ფიქრობს, სულმუდამ შუღლს თესავს. </td>
		<td valign="top">14</td>
		<td valign="top">
გულარძნილითა გულითა იქმნ ბოროტსა ყოველსა ჟამსა. ესევითარი იგი შფოთსა იქმნ 
ქალაქსა შინა. </td>
	</tr>
	<tr>
		<td valign="top">15</td>
		<td valign="top">ამიტომაც ანაზდად ეწევა უბედურებას, ერთბაშად 
		განადგურდება და არავინ იქნება მხსნელი. </td>
		<td valign="top">15</td>
		<td valign="top">
ამისთჳს მოიწიოს მეყსეულად წარსაწყმედელი მისი, განკუეთა და შემუსრვაჲ უკურნებელი, </td>
	</tr>
	<tr>
		<td valign="top">16</td>
		<td valign="top">აჰა, ექვსი რამ უფლის საძულველი, და აჰა, შვიდი სიბილწე 
		მის თვალში:</td>
		<td valign="top">16</td>
		<td valign="top">
რამეთუ უხარინ ყოველსა ზედა, რომელი სძულს ღმერთსა, და შეიმუსრვის არაწმიდებითა 
სულისა თჳსისათა. </td>
	</tr>
	<tr>
		<td valign="top">17</td>
		<td valign="top">ამპარტავანი თვალები, ცრუ ენა, უბრალო სისხლის მღვრელი 
		ხელები, </td>
		<td valign="top">17</td>
		<td valign="top">
თუალნი მაგინებელნი და ენაჲ ცრუ, ჴელნი, რომელნი სთხევენ სისხლსა მართალისასა, </td>
	</tr>
	<tr>
		<td valign="top">18</td>
		<td valign="top">ავისმზრახველი გული, საბოროტოდ მარდი ფეხები, </td>
		<td valign="top">18</td>
		<td valign="top">
და გული, რომელი ზრახავნ გულისსიტყუათა ბოროტთა, და ფერჴნი, რომელნი ისწრაფიან 
ბოროტის-ყოფად, მოისრნენ. </td>
	</tr>
	<tr>
		<td valign="top">19</td>
		<td valign="top">ტყუილების აღმომსუნთქველი, ცრუ მოწმე და ძმათა შორის 
		შუღლის მთესველი. </td>
		<td valign="top">19</td>
		<td valign="top">
ხოლო აღაგზნის ტყუვილი მოწამემან ცრუმან და მოავლინის საშჯელი შორის ძმათა. </td>
	</tr>
	<tr>
		<td valign="top">20</td>
		<td valign="top">დაიმარხე, შვილო, მამაშენის ანდერძი და დედაშენის რჯულს 
		ნუ გადახვალ. </td>
		<td valign="top">20</td>
		<td valign="top">
შვილო, დაიმარხენ შჯულნი მამისა შენისანი და წესთა დედისა შენისათა ნუ განიშორებ. </td>
	</tr>
	<tr>
		<td valign="top">21</td>
		<td valign="top">სამუდამოდ გქონდეს გულზე მიბმული, ყელზე შემოხვეული, </td>
		<td valign="top">21</td>
		<td valign="top">
და დაიდგენ იგინი თხემსა შენსა ზედა მარადის და შეიბენ ყელსა შენსა, </td>
	</tr>
	<tr>
		<td valign="top">22</td>
		<td valign="top">მგზავრობისას წინამძღვრად გეყოლება, ძილში დაგიფარავს, 
		გამოღვიძებისას მოსაუბრედ გეყოლება. </td>
		<td valign="top">22</td>
		<td valign="top">
რაჟამს ხჳდოდი, წარიხუენ იგინი, და შენ თანა იყუნენ და, რაჟამს გეძინოს, გცვიდენ 
შენ და რათა, რაჟამს აღსდგე, თანაგზრახვიდეს შენ, </td>
	</tr>
	<tr>
		<td valign="top">23</td>
		<td valign="top">რადგან ლამპარია ანდერძი და სინათლეა რჯული, სიცოცხლის 
		გზაა სამხილებელი შეგონება, </td>
		<td valign="top">23</td>
		<td valign="top">
რამეთუ სანთელი - მცნებაჲ, ხოლო შჯული - ნათელი და გზაჲ ცხორებისა - მხილებაჲ და 
სწავლაჲ, </td>
	</tr>
	<tr>
		<td valign="top">24</td>
		<td valign="top">რომ გიფარავდეს ავი ქალისგან, უცხო ქალის ლაქარდიანი 
		ენისგან. </td>
		<td valign="top">24</td>
		<td valign="top">
რათა დაგიცვას შენ დედაკაცისაგან ქმრისცოლისა და ზრახვისაგან ენისა უცხოჲსა. </td>
	</tr>
	<tr>
		<td valign="top">25</td>
		<td valign="top">
<p>
გული ნუ მიგივა მის სილამაზეზე, არ გამოგიჭიროს თავისი წამწამებით. </p>
		</td>
		<td valign="top">25</td>
		<td valign="top">
<p>შვილო, ნუ გარევინ სიკეთე გულისთქუმისა, ნუცა მოინადირებ თუალთაგან შენთა, ნუცა 
შესცთები წამთაგან მისთა. </p>
		</td>
	</tr>
	<tr>
		<td valign="top">26</td>
		<td valign="top">რადგან მეძავი ქალის ფასი ერთი პურის ნაჭერია და 
		გათხოვილი ქალი კი ძვირფასი სულის მომნადირებელი. </td>
		<td valign="top">26</td>
		<td valign="top">
რაჟამს სასყიდელი მეძვისაჲ, ვითარცა ერთის ჴუეზის პურის, რამეთუ დედაკაცმან 
უკეთურმან პატიოსანნი სულნი მამათანი მოინადირნის. </td>
	</tr>
	<tr>
		<td valign="top">27</td>
		<td valign="top">თუ ჩაიდებს კაცი ცეცხლს უბეში ტანისამოსზე წაუკიდებლად? </td>
		<td valign="top">27</td>
		<td valign="top">
გამო-მე-ვის-ეკრისა ცეცხლი წიაღთა და სამოსელი მისი არა დაიწჳს? </td>
	</tr>
	<tr>
		<td valign="top">28</td>
		<td valign="top">თუ გაივლის კაცი ნაკვერჩხლებზე ფეხების დაუწველად? </td>
		<td valign="top">28</td>
		<td valign="top">
ანუ ვალნმე ვინ ნაკუერცხალსა ზედა ცეცხლისასა და ფერჴი მისი არა მოიწუას? </td>
	</tr>
	<tr>
		<td valign="top">29</td>
		<td valign="top">ასევე, არავინ დარჩება დაუსჯელი, ვინც კი მივა ახლობლის 
		ცოლთან და მიეკარება მას. </td>
		<td valign="top">29</td>
		<td valign="top">
ეგრეთვე, რომელი შევიდეს დედაკაცისა თანა ქმრისცოლისა, არა განერეს ტანჯვასა ძჳრსა, 
ეგრეთვე არა უბრალო იყოს ყოველი, რომელი შეეხოს მას. </td>
	</tr>
	<tr>
		<td valign="top">30</td>
		<td valign="top">არ კიცხავენ ქურდს, როცა ქურდობს ლუკმა-პურისთვის, როცა 
		მშიერია; </td>
		<td valign="top">30</td>
		<td valign="top">
არა საკჳრველ არს, უკუეთუ ვინმე დაეპყრას პარვასა, იპარავნ რაჲ, განიძღოს სული თჳსი 
მშიერი. </td>
	</tr>
	<tr>
		<td valign="top">31</td>
		<td valign="top">წაუსწრებენ და შვიდწილად ზღავს, სახლის მთელ ქონებას 
		გადაიხდის. </td>
		<td valign="top">31</td>
		<td valign="top">
უკუეთუ დაეპყრას, შჳდწილად იზღჳოს და შემდგომად ყოველი ნაყოფი მისცეს, რათა იჴსნეს 
სული თჳსი. </td>
	</tr>
	<tr>
		<td valign="top">32</td>
		<td valign="top">ვინც ქალთან მრუშობს, უჭკუოა, თავისი სულის წარწყმედელად 
		აქცევს მას. </td>
		<td valign="top">32</td>
		<td valign="top">
ხოლო მემრუშემან ნაკლულევანებითა გონებისათა წარწყმედაჲ თავსა თჳსსა მოატყუას. </td>
	</tr>
	<tr>
		<td valign="top">33</td>
		<td valign="top">ცემას და დამცირებას ჰპოვებს და მისი სირცხვილი არ 
		წარიხოცება. </td>
		<td valign="top">33</td>
		<td valign="top">
სალმობაჲ ხოლო და გინებაჲ დაითმინის, ხოლო ყუედრებაჲ მისი არა აღიჴოცოს უკუნისამდე, </td>
	</tr>
	<tr>
		<td valign="top">34</td>
		<td valign="top">რადგან ეჭვიანობა ქმრის რისხვაა და არ შეიბრალებს 
		შურისგების დღეს. </td>
		<td valign="top">34</td>
		<td valign="top">
რამეთუ სავსე არს შურითა და გულისწყრომითა ქმარი მისი; არა ერიდოს დღესა 
სასჯელისასა. </td>
	</tr>
	<tr>
		<td valign="top">35</td>
		<td valign="top">არ პატიობს, არ აიღებს არავითარ გამოსასყიდს, არ 
		ინდომებს, კიდეც რომ შესთავაზო უზომო ქრთამი. </td>
		<td valign="top">35</td>
		<td valign="top">
ვერ გამოიჴსნეს რავდენითავე საჴმრითა მტერობისა მისგან, არცა დასცხრების მრავლითა 
ძღუნითა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>