<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ნაუმ წინასწარმეტყველი (თავი 3)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ნაუმ წინასწარმეტყველი</h1>
<h2>თავი მესამე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
ვაი სისხლიან ქალაქს! სიცრუით არის გატენილი, სავსეა ძალადობით და არ ეშვება 
მტაცებლობას. </p></td>
		<td width="2%" valign="top">1</td>
		<td width="48%" valign="top">
<p>ქალაქი სისხლთაჲ, ყოველი ტყუილითა, უსამართლობითა სავსე. არა ძიებულ იქმნეს 
ნადირი. </p></td>
	</tr>
	<tr>
		<td valign="top">2</td>
		<td valign="top">შოლტის ხმა და ბორბლების გრიალი, ცხენების ჭიხვინი და 
		ეტლების დგანდგარი, </td>
		<td valign="top">2</td>
		<td valign="top">ჴმაჲ გუემათაჲ და ჴმაჲ ძრვისა ურმისთუალთაჲსა, და ცხენისა 
		მდევრისა, და ეტლისა აღმომდუღარისაჲ, ცხენოსნისა აღმომავალისა. </td>
	</tr>
	<tr>
		<td valign="top">3</td>
		<td valign="top">მხედართა კვეთება და მახვილთა კვესება, შუბების ელვა, 
		უამრავი დახოცილი გვამების გროვა! არ დაილია ცხედრები, ფორხილობენ მათ 
		ცხედრებზე. </td>
		<td valign="top">3</td>
		<td valign="top">და ბრკიალისა მახჳლისაჲ, და აელვებულთა საჭურველთაჲ, და 
		სიმრავლე წყლულთაჲ, და სიმძიმე დაცემულებისაჲ. და არა იყო ბოლოჲ ნათესავთა 
		მისთაჲ და მოუძლურდენ სხეულთა შორის მათთა. </td>
	</tr>
	<tr>
		<td valign="top">4</td>
		<td valign="top">ბოზი დიაცის უზომო ბოზობის გამოა, მომხიბვლელისა და 
		ჯადოქრისა, რომელიც თავის ბოზობით ჰყიდის ხალხებს და ჯადოქრობით - ტომებს. </td>
		<td valign="top">4</td>
		<td valign="top">სიმრავლისაგან უკეთურებისა მეძავი ქმნულკეთილი და 
		მოხარული მძღუანელი წამლვათაჲ, განმფრდელი ნათესავისაჲ სიძვისა მიერ თჳსისა 
		და ტომთაჲ წამლვათა მიერ მისთა. </td>
	</tr>
	<tr>
		<td valign="top">5</td>
		<td valign="top">აჰა, მითქვამს შენთვის, ამბობს ცაბაოთ უფალი, ბოლომდე 
		აგიწევ კალთას, რომ ხალხებს დავანახო შენი სიშიშვლე, სამეფოებს - შენი 
		სირცხვილი. </td>
		<td valign="top">5</td>
		<td valign="top">აჰა, ესერა, მე შენ ზედა - იტყჳს უფალი ყოვლისმპყრთბელი, 
		- და გამოვაცხადნე უკანანი შენნი პირსა ზედა შენსა და უჩუენო ნათესავთა 
		სირცხჳლი შენი და მეფობათა - უპატიოებაჲ შენი. </td>
	</tr>
	<tr>
		<td valign="top">6</td>
		<td valign="top">მოგაყრი ნაგავს, წაგბილწავ და სასეიროდ გაგხდი. </td>
		<td valign="top">6</td>
		<td valign="top">და ზედ დავაგდო შენ ზედა საძაგელებაჲ. და დაგდვა მე შენ 
		მაგალითად. </td>
	</tr>
	<tr>
		<td valign="top">7</td>
		<td valign="top">ვინც კი შეგხედავს, გაგეცლება და იტყვის: გაძარცულია 
		ნინევე, ვინ შეიბრალებსო? სად მოგიძებნო ნუგეშისმცემელი? </td>
		<td valign="top">7</td>
		<td valign="top">და იყოს, ყოველი მხილველი შენი, შთავიდეს შენგან და 
		თქუას: საწყალობელი ნინევი, რად სულთითქუამს იგი, ვინაჲ ვიძიო 
		ნუგეშინის-ცემაჲ მისი? </td>
	</tr>
	<tr>
		<td valign="top">8</td>
		<td valign="top">რითი სჯობიხარ ნო-ამონს, მდინარეთა შორის რომ ცხოვრობდა 
		და წყლები ევლებოდა გარშემო? რომლის დოვლათი ზღვა იყო და ზღვისგანვე იყო 
		მისი კედელი? </td>
		<td valign="top">8</td>
		<td valign="top">მოჰრთე ლარი ნაწილი აამმონისი, განჰმზადე კერძი ამმონისი. 
		დამამკჳდრებელმან მდინარეთა წყალი გარემო მისსა, რომლისა დასაბამ ზღუაჲ და 
		წყალი ზღუდეთა მისთაჲ. </td>
	</tr>
	<tr>
		<td valign="top">9</td>
		<td valign="top">
ქუშის ქვეყანა გამაგრებდა და უსაზღვრო ეგვიპტე, ფუტი და ლუბიელნი გიჭერდნენ მხარს. </td>
		<td valign="top">9</td>
		<td valign="top">და ეთიოპიაჲ ძალ მისსა და ეგჳპტე. არა არს დასასრული 
		ლტოლვისა შენისაჲ და ლიბიელნი იქმნეს შემწე მისა. </td>
	</tr>
	<tr>
		<td valign="top">10</td>
		<td valign="top">ისიც გადაასახლეს, ტყვედ წაიყვანეს, მის ბავშვებსაც 
		თავები დაუჭეჭყეს გზაჯვარედინებზე; მის დიდებულებზე წილს ყრიდნენ და 
		წარჩინებულებს ბორკილს ადებდნენ. </td>
		<td valign="top">10</td>
		<td valign="top">
და იგი გარდასახლებად წარვიდეს ტყუე. და ჩჩჳლნი მისნი დაეხეთქნენ დასაწყისსა გზათა 
მისთასა და ყოველთა ზედა დიდებულთა მისთა განიგდონ წილი და ყოველნი დიდ-დიდნი მისნი 
შეიკრნენ ჴელბორკილითა. </td>
	</tr>
	<tr>
		<td valign="top">11</td>
		<td valign="top">
<p>
დათვრები და დაიმალები, მტრებისგან თავშესაფრს დაუწყებ ძებნას. </p></td>
		<td valign="top">11</td>
		<td valign="top">
<p>და შენ დაითრო და იყო უგულებელსქმნილ. და შენ ეძიებ თავისა შენისა შეწევნასა 
მტერთაგან. </p></td>
	</tr>
	<tr>
		<td valign="top">12</td>
		<td valign="top">
შენი ციხე-კოშკები მწიფენაყოფიანი ლეღვის ხეა - თუ შეარხიე, პირში ჩაუცვივა 
მჭამელს. </td>
		<td valign="top">12</td>
		<td valign="top">ყოველნი სიმაგრენი შენნი შენდა ლეღუსა, ებგურთა 
		მქონებელნი, უკუეთუ შეიძრნენ, შთაცჳვენ პირსა მჭამელისასა. </td>
	</tr>
	<tr>
		<td valign="top">13</td>
		<td valign="top">აჰა, შენი ერი საქალეთია შენს წიაღში! ფართედ გაეღება 
		შენს მტრებს შენი ქვეყნის კარიბჭეები, ცეცხლი შეჭამს შენს ურდულებს. </td>
		<td valign="top">13</td>
		<td valign="top">აჰა, ესერა, ერი შენი ვითარცა დედები შენ შორის. მტერთა 
		შენთა განხმულნი განეხუნენ ბჭენი ქუეყანისა შენისანი. და დაჭამნეს ცეცხლმან 
		მოქლონნი შენნი. </td>
	</tr>
	<tr>
		<td valign="top">14</td>
		<td valign="top">მოიმარაგე საალყოდ წყალი, გაამაგრე ციხე-კოშკები; მოჭერი 
		თიხა, მოზილე ალიზი, შეაკეთე სააგურე ქურა. </td>
		<td valign="top">14</td>
		<td valign="top">წყალი მოცვისა მიიზიდე თავისა შენისა. განამტკიცენ 
		სიმაგრენი შენნი, შთაიღურჭუმო თიჴადმი და აღჰზელდე ბზითა, განაძლიერე 
		საალიზედ. </td>
	</tr>
	<tr>
		<td valign="top">15</td>
		<td valign="top">იქ შეგჭამს ცეცხლი, გაგწყვეტს მახვილი; შეგჭამს, როგორც 
		კალია. შექუჩდი კალიასავით, მოზღვავდი ბოცომკალივით! </td>
		<td valign="top">15</td>
		<td valign="top">მუნ შეგჭამოს შენ ცეცხლმან, მოგასრულოს შენ მახჳლისა მიერ 
		და შეგჭამოს შენ, ვითარცა მკალმან და დაგიმძიმდეს შენ, ვითარცა ბოცომკალი. </td>
	</tr>
	<tr>
		<td valign="top">16</td>
		<td valign="top">მოვაჭრეები ცის ვარსკვლავებზე მეტად გაგიმრავლებია - 
		კალია ფრთებს გაშლის და გაფრინდება. </td>
		<td valign="top">16</td>
		<td valign="top">განამრავლე სავაჭრონი შენნი უფროს ვარსკულავთა ცისათა, 
		მკალმან მიიმართა და აღფრინდა. </td>
	</tr>
	<tr>
		<td valign="top">17</td>
		<td valign="top">შენი მოხელეები ბოცომკალივითაა, შენი იასაულები; მოჭერი 
		თიხა, მოზილე ალიზი, შეაკეთე სააგურე ძირას რომ იბუდებენ: მზე ამოვა და 
		გაიფანტებიან, მათ კვალს ვეღარავინ მიაგნებს. </td>
		<td valign="top">17</td>
		<td valign="top">აღსუბუქნა, ვითარცა პეპელი, შემყოფი შენი, ვითარცა მკალი 
		აღსრული ღობესა ზედა დღესა შინა ყინელისასა. მზე აღმოჰჴდა და განიტევა და 
		არა იცნობა ადგილი მისი. ვაჲ მათდა. </td>
	</tr>
	<tr>
		<td valign="top">18</td>
		<td valign="top">ჩასძინებიათ შენს მწყემსებს, განისვენებენ შენი 
		დიდებულები, მთებში გაფანტულა შენი ხალხი და არავინაა შემკრები. </td>
		<td valign="top">18</td>
		<td valign="top">მიერულა მწყემსთა შენთა. მეფემან ასსურასტანისამან 
		დააძინენ ძლიერნი შენნი, განიყარა ერი შენი მთათა ზედა და არა იყო მემლოდე. </td>
	</tr>
	<tr>
		<td valign="top">19</td>
		<td valign="top">არ გიშუშდება ჭრილობა, გაგიარჯლდა წყლული. ვინც კი 
		გაიგებს შენს ამბავს, ტაშს დაგცემს, რადგან ვის არ მისწვდენია შენი 
		გამუდმებული სიავე? </td>
		<td valign="top">19</td>
		<td valign="top">არა არს კურნება შემუსრვილებასა შენსა. წუთხიან იქმნა 
		წყლულებაჲ შენი, ყოველთა მსმენელთა ჰამბავისა შენისათა დაიტყუელნენ ჴელნი 
		შენ ზედა მით, რამეთუ ვისცა ზედა არა მივიდა ძჳრი შენი მარადის.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>