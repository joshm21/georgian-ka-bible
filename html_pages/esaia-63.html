<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 63)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი სამოცდამესამე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ეს ვინ არის, ედომიდან რიამ მოდის, ბოცრადან - მეწამულით მოსილი? ეს ვინ არის 
თავისი ბრწყინვალე სამოსელით, თავისი ძალის სიდიადით მომავალი? ეს მე ვარ, 
სიმართლის მეტყველი, ხსნის შემძლებელი! </p>
		</td>
		<td width="2%" valign="top">1</td>
		<td width="48%" valign="top">
<p>ვინ არს ესე მომავალი ედომით გამო, სიმეწამულე სამოსელთა მისთა ბოსორით გამო? 
ესე შუენიერ სამოსლის თანა მისისა, მაიძულებელ ძალისა მიერ; მე სიტყჳს-ვმგებლობ 
სიმართლესა და მსჯავრსა მაცხოვარებისასა. </p>
		</td>
	</tr>
	<tr>
		<td valign="top">2</td>
		<td width="48%" valign="top">









რატომ არის წითელი შენი ტალავარი და შენი სამოსელი საწნახელში დაწურულივით? </td>
		<td valign="top">2</td>
		<td width="48%" valign="top">
რაჲსათჳს შენნი მეწამულ შესამოსელნი და საბლარდნელნი შენნი, ვითარცა წნეხისაგან 
საწნეხლისა, სავსედ დათრგუნვილისა, </td>
	</tr>
	<tr>
		<td valign="top">3</td>
		<td valign="top">მე მარტო ვწურავდი ღვინოს და ხალხთაგან არავინ იყო 
		ჩემთან. ვწურავდი ჩემი რისხვისას და ვწნეხავდი ჩემი მძვინვარებისას, და 
		მისი სისხლი მოესხურა ჩემს სამოსელს და შევბღალე ჩემი ტალავარი. </td>
		<td valign="top">3</td>
		<td valign="top">საწნეხელი დავთრგუნე მარტომან, და ნათესავთაგანი არა არს 
		მამაკაცი ჩემ თანა და დავთრგუნენ იგინი გულისწყრომისა მიერ, და დავფქვენ 
		იგინი, ვითარცა ქუეყანა, და შთავიყვანე სისხლი მათი ქუეყანად მიმართ და 
		შეისვარა სამოსელი ჩემი, </td>
	</tr>
	<tr>
		<td valign="top">4</td>
		<td valign="top">რადგან შურისგების დღე ჩემს გულშია და ჩემ გამოსყიდულთა 
		წელიწადი დამდგარია. </td>
		<td valign="top">4</td>
		<td valign="top">რამეთუ დღე მისაგებელისა მოიწია მათ ზედა, და წელიწადი 
		გამოჴსნისა წარმოდგა. </td>
	</tr>
	<tr>
		<td valign="top">5</td>
		<td valign="top">მიმოვიხედე და არ იყო შემწე, დავიქანცე და არ იყო 
		მშველელი: ჩემმა მკლავმა მიხსნა მე და ჩემმა რისხვამ მიშველა მე. </td>
		<td valign="top">5</td>
		<td valign="top">და მე ვიხილე, და არა იყო შემწე, და განვიცადე და არა ვინ 
		თანაიღუწიდა, და გამოიჴსნნა იგინი მკლავმან ჩემმან, და გულისწყრომა ჩემი 
		ეწია. </td>
	</tr>
	<tr>
		<td valign="top">6</td>
		<td valign="top">დავთრგუნე ხალხები მძვინვარებით და დავათვრე ჩემი 
		რისხვით, მიწაზე დავღვარე მათი სისხლი. </td>
		<td valign="top">6</td>
		<td valign="top">და დავთრგუნენ იგინი რისხვითა ჩემითა, და შთავიყვანე 
		სისხლი მათი ქუეყანად მიმართ. </td>
	</tr>
	<tr>
		<td valign="top">7</td>
		<td valign="top">მადლს მივაგებ უფალს, ქება-დიდებას უფალს ყველა 
		წყალობისთვის, რაც მოიმოქმედა ჩვენთვის უფალმა, და დიდი სიკეთისთვის, 
		ისრაელის სახლისადმი რომ მოიმოქმედა თავისი სიბრალულით და დიდი სიყვარულით. </td>
		<td valign="top">7</td>
		<td valign="top">წყალობა უფლისაჲ მოვიჴსენე, სათნოებანი უფლისანი ყოველთა 
		შინა, რომელ მომაგებს ჩუენ. უფალი, მსაჯულ სახიერ სახლისა ისრაილისა, 
		მოაწევს ჩუენ ზედა წყალობისაებრ მისისა და სიმრავლისაებრ სიმართლისა 
		მისისა. </td>
	</tr>
	<tr>
		<td valign="top">8</td>
		<td valign="top">თქვა: ჩემი ხალხია ისინი, შვილებია, არ ცრუობენ, და 
		მოევლინა მათ მხსნელად. </td>
		<td valign="top">8</td>
		<td valign="top">და თქუა: არა ერი ჩემი არსა შვილებ? არა უარ იქმნენ, და 
		ექმნა მათ მაცხოვარება </td>
	</tr>
	<tr>
		<td valign="top">9</td>
		<td valign="top">ყველა მათ გასაჭირში მათთვის უჭირდა და მისი პირის 
		ანგელოზმა იხსნა ისინი. სიყვარულით და სიბრალულით გამოისყიდა, ხელში 
		აიყვანა და დაატარებს უკუნითიდან. </td>
		<td valign="top">9</td>
		<td valign="top">ყოვლისაგან ჭირისა მათისა; არცა მოციქულმან, არცა 
		ანგელოზმან, არამედ თჳთ უფალმან აცხოვნნა იგინი სიყუარულისათჳს მათისა და 
		რიდებისა მათისა, თჳთ მან იჴსნნა იგინი და აღიხუნა იგინი და აღამაღლნა 
		იგინი ყოველთა დღეთა საუკუნოჲსათა. </td>
	</tr>
	<tr>
		<td valign="top">10</td>
		<td valign="top">მაგრამ აჯანყდნენ და შეაწუხეს მისი წმიდა სული, ამიტომაც 
		მტრად გაუხდა მათ და ბრძოლა გაუმართა. </td>
		<td valign="top">10</td>
		<td valign="top">ხოლო იგინი ურჩ ექმნნეს და განაძჳნეს სული წმიდაჲ მისი, 
		და გარდაექცა მათ უფალი მტერად და იგი ებრძოლა მათ. </td>
	</tr>
	<tr>
		<td valign="top">11</td>
		<td valign="top">
<p>
მაშინ გაიხსენა მოსეს ძველი დღეები მისმა ხალხმა: სად არის მათი ამომყვანი ზღვიდან 
თავისი ფარის მწყემსთან ერთად? სად არის თავისი წმიდა სულის ჩამდგმელი მათ წიაღში, </p>
		</td>
		<td valign="top">11</td>
		<td valign="top">
<p>და მოიჴსენა დღეთა საუკუნეთა. სადა არს მოსე და ერი მისი? სადა არს, რომელმან 
აღმოიყვანა ქუეყანისაგან მწყემსი ცხოვართა თჳსთა? სადა არს, რომელმან დადვა მათ 
შორის სული წმიდაჲ? </p>
		</td>
	</tr>
	<tr>
		<td valign="top">12</td>
		<td valign="top">წარმმართველი მოსეს მარჯვენისა თავისი დიდებული მკლავით? 
		გამპობელი წყლებისა მათ წინაშე საუკუნო სახელის შესაქმნელად? </td>
		<td valign="top">12</td>
		<td valign="top">რომელმან აღმოიყვანა მარჯუენითა მოსე, მკლავმან დიდებისა 
		მისისამან, ესრეთ მოიყვანე ერი შენი. განძლიერდა წყალი პირისპირ მისსა, 
		ქმნად თავისა თჳსისა სახელსა საუკუნესა. </td>
	</tr>
	<tr>
		<td valign="top">13</td>
		<td valign="top">მორევში მათი გამომყვანი წაუფორხილებლად უდაბნოს 
		ცხენებივით? </td>
		<td valign="top">13</td>
		<td valign="top">განიყვანნა იგინი უგზოჲსა მიერ, ვითარცა ცხენი 
		უდაბნოსაგან, და არა დაშურეს. </td>
	</tr>
	<tr>
		<td valign="top">14</td>
		<td valign="top">ხეობაში ჩასული ნახირივით დაავანა ისინი უფლის სულმა. ასე 
		მიუძღვებოდი შენს ხალხს შენი დიდებული სახელის შესაქმნელად. </td>
		<td valign="top">14</td>
		<td valign="top">და ვითარცა საცხოვარი ველისაგან, შთამოვიდა სული უფლისა 
		მიერ და გზა-უყო მათ. ესრეთ განიყვანე ერი შენი, ყოფად იგი სახელად 
		დიდებისა. </td>
	</tr>
	<tr>
		<td valign="top">15</td>
		<td valign="top">გადმოიხედე ციდან და იხილე შენი წმიდა და დიდებული 
		სამყოფელიდან: სად არის შენი შური და ძლიერება? შენი გულისწუხილი და 
		სიბრალული შემწყდარია ჩემს მიმართ. </td>
		<td valign="top">15</td>
		<td valign="top">მოიქეც ცით გამო, და იხილე სახლით გამო წმიდით შენით და 
		დიდებით. სადა არს შური შენი და ძალი შენი, სადა არს სიმრავლე წყალობისა 
		შენისა და შემწყნარებელობათა შენთა, რამეთუ თავს-მისხენ ჩვენ? </td>
	</tr>
	<tr>
		<td valign="top">16</td>
		<td valign="top">შენა ხარ ჩვენი მამა, რადგან აბრაამმა არ უწყის ჩვენი 
		თავი და ისრაელი არა გვცნობს ჩვენ; შენ, უფალი, ხარ ჩვენი მამა. ჩვენი 
		გამომსყიდველია შენი სახელი უკუნითიდან. </td>
		<td valign="top">16</td>
		<td valign="top">რამეთუ შენ ხარ მამა ჩუენი, რამეთუ აბრაჰამმან არა მიცნა 
		ჩუენ, და არცა ისრაილ შემისწავლნა ჩუენ, არამედ შენ, უფალო მამაო ჩუენო, 
		მიჴსნენ ჩუენ, დასაბამითგან სახელი შენი ჩვენ ზედა არს. </td>
	</tr>
	<tr>
		<td valign="top">17</td>
		<td valign="top">რისთვის გადაგვახვევინე, უფალო, შენი გზებიდან, რისთვის 
		გაგვიქვავე გულები, რომ აღარ გვეშინია შენი? მობრუნდი შენს მორჩილთან შენი 
		სამკვიდროს შტოთა გულისათვის! </td>
		<td valign="top">17</td>
		<td valign="top">რაჲსა შემაცთუნენ ჩუენ, უფალო, გზისაგან შენისა, 
		განაფიცხენ გულნი ჩუენნი არშეშინებად შენგან, მოიქეც მონათა შენთათჳს და 
		ნათესავისათჳს სამკჳდრებელისა შენისა. </td>
	</tr>
	<tr>
		<td valign="top">18</td>
		<td valign="top">მცირეხანს ეპყრა შენს წმიდა ხალხს, ჩვენმა მტრებმა 
		გათელეს შენი საწმიდათი. </td>
		<td valign="top">18</td>
		<td valign="top">რომელთა მცირედ დავიმკჳდროთ მთისა წმიდისა შენისა. 
		წინააღმდგომთა ჩუენთა შეგუაიწრეს ჩუენ და დათრგუნეს სიწმიდე შენი. </td>
	</tr>
	<tr>
		<td valign="top">19</td>
		<td valign="top">ისე ვართ, თითქოს არ გეხელმწიფოს ჩვენზე უკუნითიდან, 
		თითქოს ზედ არ გვეწეროს შენი სახელი! </td>
		<td valign="top">19</td>
		<td valign="top">ვიქმნენით ვითარცა დასაბამსა, ოდეს არა გუმთავრობდ ჩუენ, 
		არცა იწოდა სახელი შენი ჩვენ ზედა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>