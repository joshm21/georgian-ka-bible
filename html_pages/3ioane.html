<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ახალი აღთქმა - მესამე იოანესი (თავი 1)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ახალი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>&nbsp;მესამე იოანესი</h1>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="46%" valign="top">




<p>უხუცესი - საყვარელ გაიუსს, რომელიც მიყვარს ჭეშმარიტებით. </p></td>
		<td width="2%" valign="top">1</td>
		<td width="48%" valign="top">
<p>მოხუცებული გაიოზს საყუარელსა, რომელი მიყუარს მე ჭეშმარიტებით.</td>
	</tr>
	<tr>
		<td valign="top">2</td>
		<td valign="top">საყვარელო, ვლოცულობ, რომ კეთილად გევლოს და კარგად იყო, 
		როგორც კეთილად ვალს შენი სული. </td>
		<td valign="top">2</td>
		<td valign="top">საყუარელო, ყოვლისათჳს გლოცავ შენ წარმართებად და 
		მშჳდობად, ვითარცა-ეგე წარუმართებიეს სულსა შენსა. </td>
	</tr>
	<tr>
		<td valign="top">3</td>
		<td valign="top">რადგანაც დიდად გავიხარე, როცა მოვიდნენ ძმები და 
		მიმოწმეს შენი ჭეშმარიტება, თუ როგორ დადიხარ ჭეშმარიტებით. </td>
		<td valign="top">3</td>
		<td valign="top">რამეთუ ფრიად განვიხარე მომავალთაგან ძმათა, რომელნი 
		წამებდეს ჭეშმარიტებისა შენისათჳს, ვითარ-იგი შენ ჭეშმარიტებით ხუალ. </td>
	</tr>
	<tr>
		<td valign="top">4</td>
		<td valign="top">რა უნდა იყოს ჩემთვის უფრო სასიხარულო, ვიდრე იმის 
		გაგება, თუ როგორ დადიან ჭეშმარიტებით ჩემი შვილები. </td>
		<td valign="top">4</td>
		<td valign="top">სხუაჲ უფროჲსი სიხარული ამისსა არა მაქუს, რაჲთა მესმოდის 
		შვილთა ჩემთა ჭეშმარიტებით სლვაჲ. </td>
	</tr>
	<tr>
		<td valign="top">5</td>
		<td valign="top">საყვარელო, ერთგულად აკეთებ ყველაფერს, რასაც აკეთებ 
		ძმებისა და უცხოთათვის, </td>
		<td valign="top">5</td>
		<td valign="top">საყუარელო, სარწმუნოდ ჰყოფ, რომელსა-ეგე იქმ ძმათა მიმართ 
		და უცხოთა,</td>
	</tr>
	<tr>
		<td valign="top">6</td>
		<td valign="top">ეკლესიის წინაშე რომ გვიმოწმეს შენი სიყვარული; კარგს 
		იზამ, თუ ისე წარგზავნი მათ, როგორც შეშვენის შენს ღვთისმსახურებას. </td>
		<td valign="top">6</td>
		<td valign="top">რომელთა წამეს სიყუარულისა შენისათჳს წინაშე ეკლესიათა, 
		რომელთასა კეთილად ჰყოფ, წარ-რაჲ-ჰგზავნი მათ ღირსად ღმრთისა. </td>
	</tr>
	<tr>
		<td valign="top">7</td>
		<td valign="top">რადგანაც მისი სახელისათვის გამოემართნენ და არაფერი 
		წამოუღიათ წარმართთაგან. </td>
		<td valign="top">7</td>
		<td valign="top">რამეთუ სახელისა მისისათჳს გამოვიდეს და არარაჲ გამოიღეს 
		წარმართთაგან. </td>
	</tr>
	<tr>
		<td valign="top">8</td>
		<td valign="top">ხოლო ჩვენ გვმართებს შევიწყნაროთ ამნაირნი, რათა შევეწიოთ 
		ჭეშმარიტებას. </td>
		<td valign="top">8</td>
		<td valign="top">ხოლო ჩუენდა ჯერ-არს შეწყნარებაჲ ეგევითართაჲ მათ, რაჲთა 
		თანა-შემწე ვექმნეთ ჭეშმარიტებასა. </td>
	</tr>
	<tr>
		<td valign="top">9</td>
		<td valign="top">ეს მივწერე ეკლესიებსაც, მაგრამ დიოტროფე, პირველობას რომ 
		იჩემებს მათ შორის, არ გვიღებს ჩვენ. </td>
		<td valign="top">9</td>
		<td valign="top">
მივწერე ესე ეკლესიისა, არამედ მთავრობის მოყუარე იგი მათი დიოტროფე არა 
შემიწყნარებს ჩუენ. </td>
	</tr>
	<tr>
		<td valign="top">10</td>
		<td valign="top">
ამიტომ, თუ მივალ, შევახსენებ მის საქმეებს, უკეთური სიტყვით რომ გვიხსენიებს, და 
ამასაც არ სჯერდება: თვითონ ხომ არ ღებულობს ძმებს, მაგრამ მათი მიმღების 
მსურველთაც უკრძალავს ამას და ეკლესიიდან აძევებს მათ. </td>
		<td valign="top">10</td>
		<td valign="top">
ამისთჳს უკუეთუ მოვიდე, მოვაჴსენნე მას საქმენი მისნი, რომელთა იქმს სიტყჳთა 
ბოროტითა, გუგმობს ჩუენ და არა კმა-იყოფს ამას ზედა, არამედ არცა იგი შეიწყნარებს 
ძმათა და რომელთა ჰნებავს შეწყნარების, მათცა აყენებს და კრებულისაგან განასხამს.</td>
	</tr>
	<tr>
		<td valign="top">11</td>
		<td valign="top">
საყვარელო, ნუ ჰბაძავ ბოროტს, არამედ კეთილს მიჰბაძე, ვინაიდან კეთილისმოქმედი 
ღვთისაგან არის, ბოროტმოქმედს კი არ უხილავს ღმერთი. </td>
		<td valign="top">11</td>
		<td valign="top">
საყუარელო, ნუ ჰბაძავ ბოროტსა მას, არამედ კეთილსა, რამეთუ კეთილის მოქმედი 
ღმრთისაგან არს, ხოლო ბოროტის მოქმედსა მას არა უხილავს ღმერთი. </td>
	</tr>
	<tr>
		<td valign="top">12</td>
		<td valign="top">
დიმიტრის არა მარტო ყველა უმოწმებს, არამედ თვით ჭეშმარიტებაც; ჩვენც ვმოწმობთ და 
იცით, რომ ჩვენი მოწმობა ჭეშმარიტია. </td>
		<td valign="top">12</td>
		<td valign="top">
დიმიტრი წამებულ არს ყოველთაგან და თჳთ მის ჭეშმარიტებისაგანცა ჩუეცა ვწამებთ და 
იცით, რამეთუ წამებაჲ ჩუენი ჭეშმარიტ არს.</td>
	</tr>
	<tr>
		<td valign="top">13</td>
		<td valign="top">
ბევრი რამ მქონდა შენთვის მოსაწერი, მაგრამ არ მინდა მელნითა და კალმით მოგწერო. </td>
		<td valign="top">13</td>
		<td valign="top">
მრავალი მინდა მიწერად შენდა, არამედ არა მნებავს მელნითა და კალმითა მიწერად 
შენდა. </td>
	</tr>
	<tr>
		<td valign="top">14</td>
		<td valign="top">
რადგანაც იმედი მაქვს რომ მალე გნახავ და პირისპირ ვილაპარაკებთ</td>
		<td valign="top">14</td>
		<td valign="top">
რამეთუ ვესავ ადრე ხილვასა შენსა და პირისპირ ვიტყოდით. </td>
	</tr>
	<tr>
		<td valign="top">15</td>
		<td valign="top">
მშვიდობა შენდა. მოგიკითხავენ მეგობრები. სათითაოდ გადაეცი მოკითხვა ჩვენს 
მეგობრებს. </td>
		<td valign="top">15</td>
		<td valign="top">
მშჳდობაჲ შენდა! გიკითხვენ შენ მეგობარნი. კითხვაჲ არქუ მოყუარეთა ჩუენთა სახელით.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>