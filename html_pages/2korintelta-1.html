<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ახალი აღთქმა - პავლე მოციქულის მეორე ეპისტოლე კორინთელთა მიმართ (თავი 1)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ახალი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>პავლე მოციქულის მეორე ეპისტოლე კორინთელთა მიმართ</h1>


<h2>თავი პირველი</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="46%" valign="top">




<p>პავლე, ღვთის ნებით მოციქული იესო ქრისტესი, და ძმა ტიმოთე - ღვთის ეკლესიას, 
რომელიც არის კორინთოში, მთელს აქაიაში მყოფ ყველა წმიდასთან ერთად: </p></td>
		<td width="2%" valign="top">1</td>
		<td width="48%" valign="top">
<p>პავლე, მოციქული იესუ ქრისტესი ნებითა ღმრთისაჲთა, და ტიმოთე ძმაჲ ეკლესიათა 
ღმრთისათა, რომელნი არიან კორინთეს შინა, ყოველთა თანა წმიდათა, რომელნი არიან 
ყოველსა აქაიასა: </p></td>
	</tr>
	<tr>
		<td valign="top">2</td>
		<td valign="top">მადლი თქვენდა და მშვიდობა ჩვენი მამა ღმერთისა და უფალ 
		იესო ქრისტესაგან. </td>
		<td valign="top">2</td>
		<td valign="top">მადლი თქუენდა და მშჳდობაჲ ღმრთისა მიერ მამისა ჩუენისა 
		და უფლისა ჩუენისა იესუ ქრისტესა.</td>
	</tr>
	<tr>
		<td valign="top">3</td>
		<td valign="top">კურთხეულია ღმერთი და მამა ჩვენი უფლის იესო ქრისტესი, 
		მამა მოწყალებისა და ღმერთი ყოველგვარი ნუგეშისა, </td>
		<td valign="top">3</td>
		<td valign="top">კურთხეულ არს ღმერთი და მამაჲ უფლისა ჩუენისა იესუ 
		ქრისტესი, მამაჲ მოწყალებათაჲ და ღმერთი ყოვლისა ნუგეშინის-ცემისაჲ. </td>
	</tr>
	<tr>
		<td valign="top">4</td>
		<td valign="top">ყოველნაირ გასაჭირში რომ გვანუგეშებს, რათა ჩვენც 
		შეგვეძლოს ვანუგეშოთ ყოველი გაჭირვებული იმ ნუგეშით, რომლითაც გვანუგეშებს 
		ღმერთი. </td>
		<td valign="top">4</td>
		<td valign="top">რომელი ნუგეშინის-მცემს ჩუენ ყოველთა შინა ჭირთა ჩუენთა, 
		რაჲთა შეუძლოთ ჩუენცა ნუგეშინის-ცემად ყოველთა მათ ჭირვეულთა 
		ნუგეშინის-ცემითა მით, რომლითა ნუგეშინის-ცემულ ვართ ჩუენ ღმრთისა მიერ. </td>
	</tr>
	<tr>
		<td valign="top">5</td>
		<td valign="top">ვინაიდან როგორც ქრისტეს ვნებანი მრავლდებიან ჩვენში, 
		მრავლდება ქრისტეს მიერ ჩვენი ნუგეშიც. </td>
		<td valign="top">5</td>
		<td valign="top">რამეთუ ვითარცა-იგი ჰმატან ვნებანი ქრისტესნი ჩუენდა 
		მომართ, ეგრეთცა ქრისტეს მიერ ჰმატან ნუგეშინის-ცემანიცა ჩუენი. </td>
	</tr>
	<tr>
		<td valign="top">6</td>
		<td valign="top">რადგან, თუ გვიჭირს, თქვენი ნუგეშისა და ხსნისათვის 
		გვიჭირს, ხოლო თუ ვინუგეშებით, ისევ თქვენივე ნუგეშისათვის, რათა 
		შეგაძლებინოთ იმავე ტანჯვის ატანა, რასაც ჩვენ ვიტანთ. </td>
		<td valign="top">6</td>
		<td valign="top">რამეთუ გინა თუ ვიჭირვით, თქუენისათჳს ნუგეშინის-ცემისა 
		და ცხორებისა, რომელი შეიქმნების მოთმინებითა მათვე ვნებათაჲთა, 
		რომელითა-ესე ჩუენცა გუევნების. </td>
	</tr>
	<tr>
		<td valign="top">7</td>
		<td valign="top">მტკიცეა ჩვენი იმედი თქვენს მიმართ, რადგანაც ვიცით, რომ 
		არა მარტო ჩვენი ტანჯვის თანამოზიარენი ხართ, არამედ ნუგეშისაც. </td>
		<td valign="top">7</td>
		<td valign="top">და სასოებაჲ ჩუენი მტკიცე არს თქუენთჳს. გინა თუ 
		ნუგეშინის-ცემულ ვართ, თქუენისათჳს ნუგეშინის-ცემისა და ცხორებისა; უწყით, 
		რამეთუ ვითარცა-იგი ზიარ ხართ ვნებათა მათ ჩუენთა, ეგრეთცა 
		ნუგეშინის-ცემასა. </td>
	</tr>
	<tr>
		<td valign="top">8</td>
		<td valign="top">ამიტომ გვინდა იცოდეთ, ძმანო, რა საშინლად გაგვიჭირდა 
		ასიაში, ისე, რომ ლამის სიცოცხლეც კი აუტანელი გაგვიხდა. </td>
		<td valign="top">8</td>
		<td valign="top">რამეთუ არა მნებავს უმეცრებაჲ თქუენი, ძმანო, ჭირისა 
		მისთჳს ჩუენისა, რომელი-იგი შეგუემთხჳა ჩუენ ასიას შინა; რამეთუ 
		გარდარეულად დაგჳმძიმდა ჩუენ უფროჲს ძალისა ჩუენისა ვიდრე წარწირვადმდე 
		ჩუენდა ცხორებისაცა. </td>
	</tr>
	<tr>
		<td valign="top">9</td>
		<td valign="top">მაგრამ თვითონვე გამოვუტანეთ ჩვენს თავს სასიკვდილო 
		განაჩენი, რათა ჩვენი თავის იმედი კი აღარ გვქონდა, არამედ ღვთისა, რომელიც 
		აღადგენს მკვდრებს; </td>
		<td valign="top">9</td>
		<td valign="top">
არამედ თჳთ თავით თჳსით განჩინებაჲ იგი სიკუდილისაჲ მოგუეღო, რაჲთა არა ვესვიდეთ 
თავთა ჩუენთა, არამედ ღმერთსა, რომელმან-იგი აღადგინნის მკუდარნი, </td>
	</tr>
	<tr>
		<td valign="top">10</td>
		<td valign="top">
სწორედ მან გვიხსნა ამნაირი სიკვდილისაგან, ახლაც გვიხსნის და იმედი გვაქვს, რომ 
კვლავ დაგვიხსნის; </td>
		<td valign="top">10</td>
		<td valign="top">
რომელმან ესევითარისა მის სიკუდილისაგან მიჴსნნა ჩუენ და მიჴსნის, რომელსა-იგი 
ვესავთ, ვითარმედ მერმეცა მიჴსნნეს. </td>
	</tr>
	<tr>
		<td valign="top">11</td>
		<td valign="top">
რაშიაც თქვენც შეგვეწევით თქვენი ლოცვებით, რათა ამდენი ხალხის მეოხებით მიღებული 
მადლისათვის მრავალმა მოგვაგოს მადლი. </td>
		<td valign="top">11</td>
		<td valign="top">
თანა-შეწევნითა ლოცვათა თქუენთაჲთა ჩუენთჳს, რაჲთა მრავლითა პირითა ჩუენდა მომართი 
იგი მადლი მრავალთა მიერ სამადლობელ იქმნას თქუენთჳს.</td>
	</tr>
	<tr>
		<td valign="top">12</td>
		<td valign="top">
რადგანაც ჩვენი სიქადული ისაა, რასაც გვიმოწმებს ჩვენი სინიდისი, რომ სიწრფელითა და 
საღმრთო სიწმიდით, ხორციელი სიბრძნით კი არა, არამედ ღვთის მადლით ვცხოვრობდით ამ 
ქვეყნად, მით უმეტეს, თქვენს შორის. </td>
		<td valign="top">12</td>
		<td valign="top">
<p>რამეთუ სიქადული ჩუენი ესე არს, წამებაჲ გონებისა ჩუენისაჲ, რამეთუ სიწრფოებითა 
და ჭეშმარიტებითა ღმრთისაჲთა და არა სიბრძნითა ჴორციელითა, არამედ მადლითა 
ღმრთისაჲთა ვიქცეოდეთ სოფელსა შინა, ხოლო უმეტესად-ღა თქუენდა მიმართ. </p></td>
	</tr>
	<tr>
		<td valign="top">13</td>
		<td valign="top">
<p>
სხვა რამეს კი არა გწერთ, არამედ იმას, რასაც კითხულობთ ან იმეცნებთ და, იმედი 
მაქვს, ბოლომდე შეიმეცნებთ.</p></td>
		<td valign="top">13</td>
		<td valign="top">
რამეთუ არა თუ სხუასა რასამე მივსწერთ თქუენდა, არამედ რომელსაცა-იგი იკითხავთ და 
რომელიცა-იგი გიცნობიეს; ხოლო ვესავ, ვითარმედ სრულადცა გულისჴმა-ჰყოთ. </td>
	</tr>
	<tr>
		<td valign="top">14</td>
		<td valign="top">
ისევე, როგორც ნაწილობრივ უკვე შეიცნეთ, რომ ჩვენ თქვენი სიქადული ვართ, ხოლო თქვენ 
- ჩვენი, უფალ იესოს დღეს. </td>
		<td valign="top">14</td>
		<td valign="top">
ვითარცა-იგი მიცნენით ჩუენ ჟამად-ჟამად, რამეთუ სიქადულ თქუენდა ვართ, ვითარცა 
თქუენ - ჩუენდა დღესა მას უფლისა ჩუენისა იესუ ქრისტესსა.</td>
	</tr>
	<tr>
		<td valign="top">15</td>
		<td valign="top">
ამაში დარწმუნებული ჯერ თქვენთან ვაპირებდი მოსვლას, რათა მეორედაც მიგეღოთ მადლი; </td>
		<td valign="top">15</td>
		<td valign="top">
და ამით სასოებითა მინდა მისლვად თქუენდა პირველად, რაჲთა მეორე სიხარული გაქუნდეს, </td>
	</tr>
	<tr>
		<td valign="top">16</td>
		<td valign="top">
თქვენგან კი მაკედონიაში წავსულიყავი, ხოლო მაკედონიიდან კვლავ გწვეოდით, რათა 
იუდეაში გაგეცილებინეთ. </td>
		<td valign="top">16</td>
		<td valign="top">
და თქუენ მიერ წარსლვაჲ მაკედონიად და კუალად მაკედონიაჲთ მოსლვად თქუენდავე და 
თქუენ მიერ წარგზავნად ჰურიასტანად. </td>
	</tr>
	<tr>
		<td valign="top">17</td>
		<td valign="top">
ამის მოსურნე ცოტა ხომ არ ავმჩატდი? ან, იქნებ, რასაც ვფიქრობ, ხორციელად ვფიქრობ, 
რათა ერთდროულად მქონდეს „ჰო-ჰოც“ და „არა-არაც“? </td>
		<td valign="top">17</td>
		<td valign="top">
ამას უკუე რაჲ განვიზრახვედ, მცირედ რაჲ-მე ნუუკუე შემერაცხა? ანუ რომელსა-ესე 
ვზრახავ, ჴორციელად-მე რას ვზრახავა, რაჲთა იყოს ჩემ მიერ იგი ჰეჲ ჰე და არაჲ - 
არა? </td>
	</tr>
	<tr>
		<td valign="top">18</td>
		<td valign="top">
მაგრამ ღმერთია მოწმე, რომ ჩვენი სიტყვა თქვენს მიმართ არ ყოფილა ხან „ჰო“ და ხან 
„არა“. </td>
		<td valign="top">18</td>
		<td valign="top">
ხოლო სარწმუნო არს ღმერთი, რამეთუ სიტყუაჲ იგი ჩუენი, რომელი იყო თქუენდა მიმართ, 
არა იყო ჰე და არა. </td>
	</tr>
	<tr>
		<td valign="top">19</td>
		<td valign="top">
რადგანაც ძე ღვთისა, იესო ქრისტე, რომელსაც თქვენს შორის ვქადაგებდით მე, სილვანუსი 
და ტიმოთე, არ ყოფილა „ჰოც“ და „არაც“, არამედ მხოლოდ „ჰო“ იყო მასში. </td>
		<td valign="top">19</td>
		<td valign="top">
რამეთუ ძე ღმრთისაჲ, იესუ ქრისტე, რომელი ჩუენ მიერ თქუენ შორის იქადაგა ჩემ მიერ, 
და ტიმოთეს და სილოანეს, არა იყო ჰე და არა, არამედ ჰე იგი მას შინა იქმნა. </td>
	</tr>
	<tr>
		<td valign="top">20</td>
		<td valign="top">
ვინაიდან ღმერთის ყოველი აღთქმა „ჰოა“ მასში და „ამინია“ მასში, ღვთის სადიდებლად 
ჩვენს მიერ. </td>
		<td valign="top">20</td>
		<td valign="top">
რამეთუ რაოდენნი იგი აღთქუმანი ღმრთისანი არიან, მას შინა არს ჰე იგი და მას შინა 
ამინი ღმრთისა სადიდებელად ჩუენ მიერ. </td>
	</tr>
	<tr>
		<td valign="top">21</td>
		<td valign="top">
ხოლო ვინც თქვენთან ერთად განგვამტკიცა ქრისტეში და ცხებულნი გვყო, ეს არის ღმერთი, </td>
		<td valign="top">21</td>
		<td valign="top">
რომელმან-იგი განმამტკიცნა ჩუენ თქუენ თანა ქრისტეს მიმართ, და ცხებულ გუყვნა ჩუენ 
ღმერთმან, </td>
	</tr>
	<tr>
		<td valign="top">22</td>
		<td valign="top">
რომელმაც ასევე აღვგბეჭდა და მოგვცა წინდი სულისა ჩვენს გულებში. </td>
		<td valign="top">22</td>
		<td valign="top">
და აღგუბეჭდნა ჩუენ და მომცა წინდი იგი სულისაჲ გულთა შინა ჩუენთა.</td>
	</tr>
	<tr>
		<td valign="top">23</td>
		<td valign="top">
და მე ღმერთს ვუხმობ ჩემი სულის მოწმედ, რომ გინდობდით და ამიტომ დღემდე არ 
მოვსულვარ კორინთოში; </td>
		<td valign="top">23</td>
		<td valign="top">
ხოლო მე მოწამედ ღმერთსა ვხადი სულისა ჩემისა, რამეთუ გერიდებოდე თქუენ და მისთჳს 
არღარა მოვედ კორინთედ. </td>
	</tr>
	<tr>
		<td valign="top">24</td>
		<td valign="top">
იმიტომ კი არა, რომ თქვენს რწმენაზე ვიუფლოთ, არამედ იმიტომ, რომ ხელს ვუწყობთ 
თქვენს სიხარულს, რადგანაც რწმენითა დგახართ. </td>
		<td valign="top">24</td>
		<td valign="top">
არა თუ უფლებთ რას სარწმუნოებასა თქუენსა, არამედ თანა-შემწენი ვართ სიხარულისა 
თქუენისანი, რამეთუ სარწმუნოებითა სდგათ. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>