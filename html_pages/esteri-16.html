<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესთერი (თავი 16)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესთერი</h1>
<h2>თავი მეთექვსმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">&nbsp;</td>
		<td width="48%" valign="top">







&nbsp;</td>
		<td width="2%" valign="top">1</td>
		<td width="48%" valign="top">







<p>მეფე დიდი არტაქსექს ჰინდოეთითგან ვიდრე ეთიოპადმდე ასოცდაშვიდთა სოფელთა და 
ჴელმწიფეთა, რომელნი ჩუენ კერძოსა ზრახავთ სიხარულით </p>
		</td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">2</td>
		<td valign="top">და მრავალთა უფროსითა ქველის-მოქმედთა სიტკბოებითა 
		ზედასაზედა პატივ-ცემულნი უდიდესად განლაღნეს. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">3</td>
		<td valign="top">არა ხოლო დამორჩილებულთა ჩუენთა ეძიებდეს ბოროტის-ყოფად, 
		რამეთუ სიმაძღრე ვერ უძლეს დათმენად, არამედ ქველისმყოფელთაცა მათთა 
		შეჰყავს მანქანებით ბოროტის-ყოფად. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">4</td>
		<td valign="top">მადლობა არა ხოლო კაცთაგან დააკლდეს, არამედ კეთილის 
		უმეცრებისათჳს მონებით ამაღლდეს და ყოვლისმყოფელისა მარადის ღმრთისა 
		წინაწარცნობისა საჯეს და ბოროტის სიძულილი განრინებად ვერ უძლეს, </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">5</td>
		<td valign="top">რომელნი მრავალგზის მრავალთაცა ჴელმწიფებასა ქუეშე 
		განწესებულთა მეგობართა საქმეთა ზედა დადგინებულთა საგენცობელად მათა 
		ბრალეულ-ყვეს უბრალონი დათხევად სისხლამდე. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">6</td>
		<td valign="top">და შეამთხვივეს ბოროტი მიუწდომელი ბოროტისა ჩვენებისა 
		ტყუვილითა, რამეთუ შეურაცხ-ყვეს თჳთმპყრობელთა უმანკო და სახიერი 
		გონიერება, ხოლო განზარხვა ჯერ-არს. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">7</td>
		<td valign="top">არა ხოლო ესოდენ მიცემულთაგან ჩემ მიერ მიცემულთა ძველთა 
		უწყებულთა, რაოდენ შემდგომთაგან არაღირსად აღსრულებული საქმისა, რომელნი 
		უღირსად ჰმძლავრობდეს და ესევითართაგან უკეთურებისა მორჩილებად ამისა 
		შემდგომად ბოროტის-ყოფადცა, </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">8</td>
		<td valign="top">არამედ სამეუფოსა დაწყნარება და ყოველთა კაცთა იყოს 
		მშჳდობა. არღარა გვიჴმს უკეთურთა შესმენა; ხოლო პირსა წინაშე მხიარულსა 
		სახიერებით ვსჯით მარადის. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">9</td>
		<td valign="top">
<p>ნუ ჰგონებთ, რამეთუ გონება ჩემი ცვალებადი იყოს, არამედ ჟამი ცვალებადი არს, და 
განვაჩინებ წყალობასა. </p>
		</td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">10</td>
		<td valign="top">ხოლო უცხოქმნილი ჩუენგან ამან ამადოთესი ბუგანი 
		მაკედონელი უცხო სპარსთა სისხლისაგანი იყო და ფრიად, განშორებული ჩუენგან. 
		სიტკბოებასა მიემთხვივა ჩუენ კაცთმოყვარებისა </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">11</td>
		<td valign="top">ესეოდენ, ვიდრე მამადცა ჩუენდა სახელის-დებად და ყოველთა 
		მიერ თაყუანის-იცემებოდა და შემდგომი სამეუფო საყდარი დაეპყრა. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">12</td>
		<td valign="top">რამეთუ ვერ თავს-იდვა სიმაძღრე და ჴელი შეჰყო 
		მთავრობისაცა ჩუენისა დაკლებად ჩუენგან და ცხორებისაგან განშორება ჩუენი. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">13</td>
		<td valign="top">
<p>ხოლო ჩუენისა მაცხოვრისა და მარადის ქველისმოქმედისა მარდოქესი და უბიწოსა 
მეფობისა ჩუენისა ესთერისა და ყოვლითურთ ნათესავით მათით მრავლითა სახითა 
მანქანებისა ზრახვათაგან ითხოვა წარწყმედისა მიცემად. </p>
		</td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">14</td>
		<td valign="top">რამეთუ ამათ სახეთაგან ჰგონებდა ყოფად ჩუენდა ოჴრად და 
		უცხო საქმედ სპარსთა სიმტკიცისაგან მიქცევად იგი მაკედონიად. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">15</td>
		<td valign="top">ხოლო ჩუენ სამგზის უბადრუკისა მის მიერ მიცემულთა თქუენდა 
		ჰურიათა განსარყვნელად არა ვჰპოებთ ძჳრის-მოქმედად, არამედ სიმართლისა 
		სჯულთა შინა მყოფ არიან. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">16</td>
		<td valign="top">და ძენი არიან მხოლოსა და ჭეშმარიტისა მაღლისანი და 
		დიდისა და მარადის ცხოვლისა ღმრთისანი, რომელმან წარგვიმართა მეფობა ჩუენი 
		აქამომდე. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">17</td>
		<td valign="top">კეთილთა აღთქმითა მამათა ჩუენთათა კეთილად უკუე ყავთ და 
		ნუ ერჩით პირველ წარმოძღვანებულთა მათ თქუენდა წიგნთა ამანისმიერთა, </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">18</td>
		<td valign="top">რომლისათჳს იგიცა თჳთ ამის მოქმედებისათჳს ბჭეთა წინაშე 
		შუშანისა ქალაქისათა დამოკიდებულ არს ძელსა, რამეთუ ადრე კუალად სასყიდელი 
		მიაგო მას ყოვლისა მპყრობელმან და ბოროტისმოძულემან ღმერთმან. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">19</td>
		<td valign="top">
<p>ხოლო სახე ესე წიგნისა ამის მიმოდვეს ყოველთა ადგილთა, ვითარმედ კადნიერად 
უტევეთ ჰურიანი მსახურებად თჳსთა სჯულთა. </p>
		</td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">20</td>
		<td valign="top">და თანაშეეწეოდეთ მათ, რათა, რომელნი-იგი ჟამსა ჭირისასა 
		დაესხმოდენ მათ ზედა დღესა მეათსამეტესა თჳსა მის მეათორმეტისა, რომელ არს 
		ადარი, </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">21</td>
		<td valign="top">მასვე დღესა, რამეთუ ამას შინა ყოველთა ძლიერმან ღმერთმან 
		მოსრვისა წილ რჩეულისა ნათესავისა ებრაელთასა ყო სიხარული. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">22</td>
		<td valign="top">და თქუენ სახლისა თქუენისათჳს განჩინებული ესე დღე და 
		წელიწადი ყოველთა სიხარულითა გეპყრენ, </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">23</td>
		<td valign="top">რამეთუ აწ და ამისა შემდგომად ცხორება იყოს თქუენი 
		საუკუნოდ ებრაელთა და ქველისმეტყველთა მათთჳს სპარსთა. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">24</td>
		<td valign="top">ხოლო ყოველმან ქალაქმან გინა სოფელმან, რომელნი არიან 
		ქუეშე სამეფოსა ჩემსა ყოვლითურთ, რომელმან არა ყოს ამის ბრძანებისაებრ, 
		ლახურითა და ცეცხლითა განილიოს რისხვით; და იყოს იგი არა ხოლო კაცთაგან 
		უვალ, არამედ მჴეცთაგანცა და ფრინველთა მიმდემად ყოველთა ჟამთა 
		გარდარეულებისაგან ოჴრებისა.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>