<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 32)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი ოცდამეთორმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">	<tr>
		<td width="2%" valign="top">1</td>
		<td width="48%" valign="top">იაკობიც წავიდა თავის გზაზე და შემოხვდნენ 
		ღვთის ანგელოზები. </td>
		<td width="2%" valign="top">1</td>
		<td width="48%" valign="top">და აღიხილნა იაკობ თუალნი და იხილა ბანაკი 
		ღმრთისაჲ დაბანაკებული და შეემთხჳნეს მას ანგელოზნი ღმრთისანი. </td>
	</tr>
	<tr>
		<td valign="top">2</td>
		<td valign="top">თქვა იაკობმა მათ დანახვაზე: ეს ღვთის ბანაკია; და უწოდა 
		სახელად ამ ადგილს მახანაიმი (ორბანაკი). </td>
		<td valign="top">2</td>
		<td valign="top">ხოლო იაკობ თქუა, რაჟამს იხილნა იგინი: ბანაკი წმიდაჲ არს 
		ესე და უწოდა ადგილსა მას &quot;ბანაკებ&quot;. </td>
	</tr>
	<tr>
		<td valign="top">3</td>
		<td valign="top">იაკობმა გაგზავნა მაცნენი ესავთან, თავის ძმასთან, 
		სეყირის ქვეყანაში, ედომის ველისკენ. </td>
		<td valign="top">3</td>
		<td valign="top">წარავლინნა იაკობ მაუწყებელნი წინაშე ესავისა, ძმისა 
		თჳსისა, ქუეყანად სეირად, სოფელსა ედომისასა. </td>
	</tr>
	<tr>
		<td valign="top">4</td>
		<td valign="top">დააბარა მათ: უთხარით ჩემს ბატონს, ესავს: ასე ამბობს-თქო 
		შენი მორჩილი იაკობი: ლაბანთან ვმდგმურობდი და დავყოვნდი აქამდე. </td>
		<td valign="top">4</td>
		<td valign="top">ამცნო მათ და ჰრქუა: ესრე არქუთ უფალსა ჩემსა ესავს: ესრე 
		იტყჳს მონა შენი იაკობ: ლაბანის თანა ვმწირობდ და ვყოვნე ვიდრე აქამომდე. </td>
	</tr>
	<tr>
		<td valign="top">5</td>
		<td valign="top">მყავს ხარები და სახედრები, ცხვრის ფარა და ჩემი ყმები და 
		ყმაქალები. კაცი გამოვუგზავნე ჩემს ბატონს მოსახსენებლად, მადლი მინდა 
		ვპოვო შენს თვალში. </td>
		<td valign="top">5</td>
		<td valign="top">და მოვიგე ზროხაჲ და ვირები და ცხოვარი, მონები და 
		მჴევლები. და მივავლინე უფლისა ჩემისა ესავისა თხრობად, რათა პოოს მონამან 
		შენმან მადლი წინაშე შენსა. </td>
	</tr>
	<tr>
		<td valign="top">6</td>
		<td valign="top">მობრუნდნენ მაცნენი იაკობთან და უთხრეს: ვიყავით შენს 
		ძმასთან, ესავთან, და ისიც მოდის ოთხასი კაცით შენს შესახვედრად. </td>
		<td valign="top">6</td>
		<td valign="top">და მოიქცეს და მოვიდეს მაუწყებელნი იგი იაკობისა და 
		ჰრქუეს: მივედით ესავისა, ძმისა შენისა, და აჰა, იგიცა მოვალს შემთხუევად 
		შენდა და ოთხასნი კაცნი მის თანა. </td>
	</tr>
	<tr>
		<td valign="top">7</td>
		<td valign="top">იაკობი დიდად შეშინდა და შეშფოთდა. გაჰყო ხალხი, თან რომ 
		ახლდა, ცხვარ-ძროხა და აქლემები, ორ ბანაკად. </td>
		<td valign="top">7</td>
		<td valign="top">ხოლო იაკობს შეეშინა ფრიად და უღონოებად. განყო ერი მისი 
		მის თანა და ცხოვარი და ზროხა ღა აქლემი ორად ბანაკად. </td>
	</tr>
	<tr>
		<td valign="top">8</td>
		<td valign="top">და თქვა: თუ დაეცემა ესავი ერთ ბანაკს და დაარბევს, მეორე 
		ბანაკი ხომ გადამირჩება. </td>
		<td valign="top">8</td>
		<td valign="top">და თქუა იაკობ: უკუეთუ მოვიდეს და ბანაკი ესე ერთი 
		მოსრას, განერეს მეორე იგი ბანაკი საცხორებელად. </td>
	</tr>
	<tr>
		<td valign="top">9</td>
		<td valign="top">თქვა იაკობმა: ჩემი მამის, აბრაამის, ღმერთო! ჩემი მამის, 
		ისაკის, ღმერთო! უფალო, რომელმაც მითხარი, შენს ქვეყანაში, შენს 
		სამშობლოში, დაბრუნდი და სიკეთეს გიყოფო.</td>
		<td valign="top">9</td>
		<td valign="top">და თქუა იაკობ: ღმერთო მამისა ჩემისა აბრაჰამისო და 
		ღმერთო ისაკისო, უფალო, რომელმან მარქუ მე: წარვედ ქუეყანად საშოჲსა 
		შენისა, კეთილი გიყო შენ. </td>
	</tr>
	<tr>
		<td valign="top">10</td>
		<td valign="top">ღირსი არა ვარ ყველა იმ სიკეთისა და წყალობისა, შენს 
		მორჩილს რომ უყავი; მე ხომ ჯოხის ამარამ გადავლახე ეს იორდანე, ახლა კი ორ 
		ბანაკად ვდგავარ. </td>
		<td valign="top">10</td>
		<td valign="top">კმა არს ჩემდა ყოვლისაგან სიმართლისა და ყოვლისაგან 
		ჭეშმარიტებისა, რომელი უყავ მონასა შენსა, რამეთუ ამით კუერთხითა 
		წიაღმოვჰჴედ იორდანესა ამას და, აწ ესერა, ვიქმენ ორად ბანაკად. </td>
	</tr>
	<tr>
		<td valign="top">11</td>
		<td valign="top">მიხსენი ესავისგან, ჩემი ძმისგან, რადგან მეშინია მისი, 
		არ დამეცეს და დედაწულიანად არ ამომწყვიტოს. </td>
		<td valign="top">11</td>
		<td valign="top">განმარინე მე, ჴელთაგან მისა ჩემისა ესავისთა, რამეთუ 
		მეშინის მე მისგან, ნუუკუე მოვიდეს და მომკლას მე და დედანი შვილთა ზედა. </td>
	</tr>
	<tr>
		<td valign="top">12</td>
		<td valign="top">აკი მითხარი: სიკეთეს გიყოფ, ზღვის ქვიშასავით აურაცხელს 
		გავხდიო შენს შთამომავლობას! </td>
		<td valign="top">12</td>
		<td valign="top">შენ სთქუ: კეთილად კეთილი გიყო შენ და ვყო ნათესავი შენი 
		ვითარცა ქჳშაჲ ზღჳსაჲ, რომელი არა აღირაცხების სიმრავლისაგან. </td>
	</tr>
	<tr>
		<td valign="top">13</td>
		<td valign="top">იქ გაათენა ის ღამე. გამოარჩია თავისი ქონებიდან ძღვენი 
		ესავისთვის, თავისი ძმისთვის: </td>
		<td valign="top">13</td>
		<td valign="top">და დაიძინა მუნ ღამესა მას. და მოიღო რომელ-იგი მოაქუნდა 
		ძღუენი, და მიუძღუანა ესავს, ძმასა თჳსსა. </td>
	</tr>
	<tr>
		<td valign="top">14</td>
		<td valign="top">ორასი ნეზვი თხა და ოცი ვაცი, ორასი ნერბი და ოცი ვერძი. </td>
		<td valign="top">14</td>
		<td valign="top">თხანი ორასი, ვაცნი ოცნი, ცხოვარნი ორასი, ვერძნი ოცნი. </td>
	</tr>
	<tr>
		<td valign="top">15</td>
		<td valign="top">ოცდაათი მეწველი აქლემი თავის კოზაკებიანად, ორმოცი ფური 
		და ათი ხარი, ოცი ჭაკი ვირი და ათი ჩოჩორი. </td>
		<td valign="top">15</td>
		<td valign="top">და აქლემი ჴდალი და კიცვები მათი ოცდაათი, ზროხაჲ ორმეოცი 
		და კუროჲ ათი, ვირნი ოცნი და კარაულნი ათნი. </td>
	</tr>
	<tr>
		<td valign="top">16</td>
		<td valign="top">ჩააბარა თავის მორჩილთ ცალ-ცალკე ჯოგებად და უთხრა: იარეთ 
		ჩემს წინ და ჯოგებს შორის დააგდეთ მანძილი. </td>
		<td valign="top">16</td>
		<td valign="top">და მისცა იგი ჴელთა მონათა მისთასა სამწყსო თჳს-თჳს და 
		ჰრქუა მათ: წარვედით წინაშე ჩემსა და ხანი დაუტევეთ სამწყსოჲ და სამწყსოსა. </td>
	</tr>
	<tr>
		<td valign="top">17</td>
		<td valign="top">დააბარა პირველს და უთხრა: თუ შეგხვდა ჩემი ძმა ესავი და 
		გკითხა, ვისი ხარ და საით მიდიხარ, ვისია ეს ჯოგი წინ რომ მოირეკავო. </td>
		<td valign="top">17</td>
		<td valign="top">და ამცნო პირველსა მას და ჰრქუა: უკუეთუ შეგემთხჳოს შენ 
		ესავ, ძმაჲ ჩემი, და გკითხოს შენ და გრქუას: ვისი ხარ, ანუ ვიდრე ხუალ და 
		ვისი არს, რომელი-ესე ვალს წინაშე შენსა? </td>
	</tr>
	<tr>
		<td valign="top">18</td>
		<td valign="top">უთხარი: შენი მორჩილის, იაკობის, არის-თქო; ჩემი ბატონის, 
		ესავისთვის, გამოგზავნილი ძღვენია-თქო, აგერ, თავადაც უკან მოგყვება-თქო. </td>
		<td valign="top">18</td>
		<td valign="top">არქუ შენ: მონისა შენისა იაკობისი; ძღუენი რომელი 
		მიუძღუანა უფალსა ესავს და აჰა, იგი შემდგომად ჩუენსა მოვალს. </td>
	</tr>
	<tr>
		<td valign="top">19</td>
		<td valign="top">დააბარა მეორესაც, მესამესაც და ყველას, ვინც ჯოგებს 
		გააყოლა, ასე უთხარითო ესავს შეხვედრისას. </td>
		<td valign="top">19</td>
		<td valign="top">ესრეთ ამცნო პირველსა და მეორესა და მესამესა და 
		ყოველთავე, რომელნი ვიდოდეს წინაშე მისა, და ამის სიტყჳსაებრ ეტყოდეთ თქუენ 
		ესავს, რაჟამს გპოვნეს მან. </td>
	</tr>
	<tr>
		<td valign="top">20</td>
		<td valign="top">უთხარით: აგერ, შენი მორჩილი იაკობი უკან მოგყვება-თქო. 
		რადგან იფიქრა, გულს მოვუგებ წინ წაძღვანებული ძღვენით; მერე კი სახეზე 
		შევხედავ, იქნება შემიწყალოსო. </td>
		<td valign="top">20</td>
		<td valign="top">და არქუთ: აჰა, მონა შენი იაკობ მოვალს შედგომად ჩუენსა. 
		რამეთუ თქუა: მოვამშჳდო ძღუენითა ამით, წინაჲსწარ ჩემსა წარძღუანულითა, და 
		მისა. შემდგომად ვიხილო პირი მისი; ვინ იცის, შემიწყნაროს. </td>
	</tr>
	<tr>
		<td valign="top">21</td>
		<td valign="top">ჩაიარა მის წინ ამ ძღვენმა, ხოლო თავად ის ღამე ბანაკში 
		გაათია. </td>
		<td valign="top">21</td>
		<td valign="top">და შემიმთხჳოს მე. და წინა უძღოდა ძღუენი იგი წინაშე 
		მისა. ხოლო მან დაიძინა ღამესა მას სავანესა მას. </td>
	</tr>
	<tr>
		<td valign="top">22</td>
		<td valign="top">ადგა ღამით, ხელი მოჰკიდა თავის ორ ცოლს, ორ მხევალს, 
		თავის თერთმეტ შვილს და გავიდა ფონს იაბოკზე. </td>
		<td valign="top">22</td>
		<td valign="top">და აღდგა მას ღამესა და მოიყვანნა ორნი იგი ცოლნი თჳსნი 
		რა ორნი მჴევალნი და ათორმეტნი ძენი მისნი და წიაღმოჴდა წიაღმოსლვასა მას 
		რაბოკისასა და წარმოიყუანნა იგინი. </td>
	</tr>
	<tr>
		<td valign="top">23</td>
		<td valign="top">აიყვანა ყველანი და გადაატარა მდინარე, ყველაფერი 
		გადაიტანა, რაც კი ჰქონდა. </td>
		<td valign="top">23</td>
		<td valign="top">და წიაღმოჴდა ნაღუარევსა მას და წიაღმოიკრიბა ყოველივე, 
		რა-ცა იყო მისი. </td>
	</tr>
	<tr>
		<td valign="top">24</td>
		<td valign="top">მარტო დარჩა იაკობი და ერკინებოდა მას ვიღაც კაცი 
		გათენებამდე. </td>
		<td valign="top">24</td>
		<td valign="top">და დადგა იგი მარტოჲ მუნ. და ერკინებოდა მას კაცი ვიდრე 
		განთიადმდე. </td>
	</tr>
	<tr>
		<td valign="top">25</td>
		<td valign="top">როცა შეატყო, რომ ვერ ერეოდა, შეეხო მის თეძოს სახსარს და 
		ეღრძო იაკობს თეძოს სახსარი მასთან შერკინებისას. </td>
		<td valign="top">25</td>
		<td valign="top">და ვითარ იხილა, რამეთუ ვერ უძლავს მისსა მიმართ, შეახო 
		ვრცელსა ბარკლისა მისისასა დ, დაუბუშა ვრცელი ბარკლისაჲ იაკობისი ბრძოლასა 
		მას მისსა მის თანა. </td>
	</tr>
	<tr>
		<td valign="top">26</td>
		<td valign="top">უთხრა: გამიშვი, უკვე თენდება. უთხრა: არ გაგიშვებ, სანამ 
		არ მაკურთხებ. </td>
		<td valign="top">26</td>
		<td valign="top">და თქუა: განმიტევე მე, რამეთუ აღმოჴდა ცისკარი, ხოლო მან 
		ჰრქუა მას: არა განგიტეო შენ, ვიდრემდე მაკურთხო მე. </td>
	</tr>
	<tr>
		<td valign="top">27</td>
		<td valign="top">უთხრა: რა გქვია? მიუგო: იაკობი. </td>
		<td valign="top">27</td>
		<td valign="top">და მან ჰრქუა: რაჲ არს სახელი შენი? ხოლო მან ჰრქუა: 
		იაკობ. </td>
	</tr>
	<tr>
		<td valign="top">28</td>
		<td valign="top">უთხრა ამიერიდან აღარ ითქვას შენს სახელად იაკობი, არამედ 
		ისრაელი, რადგან ღმერთს და ადამიანებს შეებრძოლე და სძლიე. </td>
		<td valign="top">28</td>
		<td valign="top">და მან ჰრქუა: არღარა გერქუას შენ ამიერითგან იაკობ, 
		არამედ ისრაჱლ იყოს სახელი შენი. რამეთუ განსძლიერდი ღმრთისა თანა და კაცთა 
		თანაცა ძლიერ იყო. </td>
	</tr>
	<tr>
		<td valign="top">29</td>
		<td valign="top">ჰკითხა იაკობმა: მითხარი შენი სახელი. უთხრა: რისთვის 
		მეკითხები სახელს? და იქვე აკურთხა. </td>
		<td valign="top">29</td>
		<td valign="top">ხოლო ჰკითხა იაკობ და ჰრქუა: რაჲ არს სახელი შენი? და მან 
		ჰრქუა: რაჲსათჳს იკითხავ სახელსა ჩემსა? და იგი არს საკჳრველ. და აკურთხა 
		იგი მუნ. </td>
	</tr>
	<tr>
		<td valign="top">30</td>
		<td valign="top">უწოდა იაკობმა იმ ადგილს სახელად ფენუელი, რადგან თქვა: 
		პირისპირ ვიხილე ღმერთი და გადავრჩი. </td>
		<td valign="top">30</td>
		<td valign="top">და უწოდა იაკობ ადგილსა მას &quot;ხილვაჲ ღმრთისაჲ&quot;, რამეთუ 
		&quot;ვიხილე ღმერთ პირისპირ და ცხოვნდა სული ჩემი&quot;. </td>
	</tr>
	<tr>
		<td valign="top">31</td>
		<td valign="top">ამოუბრწყინდა მზე, როგორც კი გასცდა ფენუელს; და კოჭლობდა 
		იგი ცალი თეძოთი. </td>
		<td valign="top">31</td>
		<td valign="top">და აღმოუჴდა მას მზე. და ვითარცა წარვიდა ხილვაჲ იგი 
		ღმრთისაჲ, კელობდა იგი ბარკლითა მით. </td>
	</tr>
	<tr>
		<td valign="top">32</td>
		<td valign="top">ამიტომ არ ჭამენ დღემდე ისრაელიანები მენჯის ძარღვს, 
		თეძოს სახსარზე, რომ არის, რადგან შეეხო ის იაკობის მენჯის ძვალს, თეძოს 
		სახსარზე. </td>
		<td valign="top">32</td>
		<td valign="top">
<p>
ამისთჳს არა ჭამონ ძეთა ისრაჱლისათა ძარღჳ, რომელი დაუბუშდა, რომელი არს ვრცელსა 
ბარკლისასა ვიდრე დღეინდელად დღედმდე, რომელსა შეახო ვრცელსა ბარკლისასა ძარღუსა 
იაკობისსა, რომელ დაუბუშა. </p>
		</td>
	</tr>
	</table>

<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>