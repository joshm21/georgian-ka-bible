<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იერემია წინასწარმეტყველი (თავი 12)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იერემია წინასწარმეტყველი</h1>
<h2>თავი მეთორმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
მართალი იქნები, უფალო, როცა დავას დაგიწყებ. მაინც მოგახსენებ სამდურავს; რატომ 
წყალობს ბედი ბოროტმოქმედს, რატომ არიან უზრუნველად მატყუარები? </p>
		</td>
		<td width="2%" valign="top">1</td>
		<td width="48%" valign="top">
<p>მართალ ხარ შენ, უფალო, რამეთუ მიგიგო შენდამი, გარნა სასჯელნი ვთქუნე შენდამი. 
რად, რამეთუ გზაჲ უთნოთაჲ წარემართების? იეფის ყოველთა უგულებელს-მყოფელთა 
უგულებელს-ყოფათასა. </p>
		</td>
	</tr>
	<tr>
		<td valign="top">2</td>
		<td valign="top">შენ დანერგე ისინი და გაიდგეს კიდეც ფესვი, ნაყოფიც 
		გამოიღეს; მათ ბაგეთაგან ახლოსა ხარ, მაგრამ შორსა ხარ მათი ზრახვებიდან. </td>
		<td valign="top">2</td>
		<td valign="top">დაჰნერგენ იგინი და განიძირეს. შვილიერ იქმნეს, და ყვეს 
		ნაყოფი. მახლობელ ხარ შენ პირისა მათისა და შორს თირკმელთაგან მათთა. </td>
	</tr>
	<tr>
		<td valign="top">3</td>
		<td valign="top">მაგრამ მე მიცნობ, უფალო. მხედავ და გამოცდილი გყავს ჩემი 
		გული. ცხვარივით გარეკე ისინი დასაკლავად და ნიშანი დაადე დახოცვის 
		დღისთვის. </td>
		<td valign="top">3</td>
		<td valign="top">და შენ, უფალო, მიცი მე, გამოსცადე გული ჩემი წინაშე 
		შენსა და შეკრიბენ იგინი, ვითარცა ცხოვარნი კლვადნი, უბიწო-ჰყვენ იგინი 
		დღისათჳს დაკლვისა მათისა. </td>
	</tr>
	<tr>
		<td valign="top">4</td>
		<td valign="top">როდემდის უნდა გლოვობდეს მიწა და ხმებოდეს მინდვრის 
		ბალახი? პირუტყვი და ფრინველი იღუპება მიწის მკვიდრთა უკეთურების გამო, რომ 
		ამბობენ, ჩვენს ბოლოს ვერ ხედავსო. </td>
		<td valign="top">4</td>
		<td valign="top">ვიდრემდის იგლოვდეს ქუეყანაჲ და ყოველი თივაჲ ველისაჲ 
		განჴმეს უკეთურებისაგან დამკჳდრებულთა მას ზედა? უჩინო იქმნეს საცხოვარნი 
		და მფრინველნი, რამეთუ თქუას: არა იხილნეს უფალმან გზანი ჩვენნი. </td>
	</tr>
	<tr>
		<td valign="top">5</td>
		<td valign="top">თუ ფეხით სირბილი გქანცავს, როგორ გაეჯიბრები ცხენებს? თუ 
		მშვიდობიან ქვეყანაში უიმედოდ ხარ, რა გეშველება, როცა იორდანე ადიდდება? </td>
		<td valign="top">5</td>
		<td valign="top">შენნი ფერჴნი რბიან და დაგჴსნიან შენ, ვითარ განემზადები 
		ჰუნეთა ზედა? და ქუეყანასა ზედა მშჳდობისასა შენ ესავ, ვითარ ჰყოფ ოხრასა 
		ზედა იორდანისასა? </td>
	</tr>
	<tr>
		<td valign="top">6</td>
		<td valign="top">რადგან შენი ძმებიცა და მამაშენის სახლიც, გღალატობენ. 
		ისინიც კი გისევენ ბრბოს. ნუ ერწმუნები მათ, თუნდაც სასიკეთოდ 
		გელაპარაკებოდნენ. </td>
		<td valign="top">6</td>
		<td valign="top">რამეთუ ძმანიცა შენნი და სახლი მამისა შენისა, და იგინიცა 
		გეცრუვნეს შენ, და მათცა ჴმა-ყვეს უკანისაგან შენისა, შენ ზედა შეკრბეს, ნუ 
		ირწმუნებ მათდამი, რამეთუ იტყოდიან შენდამი მშჳდობითთა. </td>
	</tr>
	<tr>
		<td valign="top">7</td>
		<td valign="top">მივატოვე ჩემი სახლი, დავაგდე ჩემი სამკვიდრო, ჩემი სულზე 
		უტკბესი მის მტრებს ჩავუგდე ხელში. </td>
		<td valign="top">7</td>
		<td valign="top">დაუტევე სახლი ჩემი და დავაგდე სამკჳდრებელი ჩემი. მივეც 
		შეყუარებული სული ჩემი ჴელთა მტერთა მისთასა. </td>
	</tr>
	<tr>
		<td valign="top">8</td>
		<td valign="top">ჩემი სამკვიდრო მაღნარის ლომივით გახდა; შემომღრიალებს, 
		რადგან შევიძულე. </td>
		<td valign="top">8</td>
		<td valign="top">იქმნა სამკჳდრებელი ჩემი ჩემდა, ვითარცა ლომი მაღნარსა 
		შინა. მოსცა ჩემ ზედა ჴმაჲ მისი, ამისთჳს მოვიძულე იგი. </td>
	</tr>
	<tr>
		<td valign="top">9</td>
		<td valign="top">ჭრელი ონავარი ფრინველია ჩემი სამკვიდრო, ონავარი 
		ფრინველები შემოადგენ ირგვლივ, წადით, შეყარეთ გარეული მხეცები, მოიყვანეთ 
		და შეაჭმევინეთ იგი. </td>
		<td valign="top">9</td>
		<td valign="top">ნუ ქუაბი აფთრისაჲ სამკჳდრებელი ჩემი ჩემდა, ანუ ქუაბნი 
		გარემოს მისსა? მას ზედა ვიდოდეთ. შეკრიბენით ყოველნი მჴეცნი ველისანი და 
		მოვიდენ ჭამად მისსა. </td>
	</tr>
	<tr>
		<td valign="top">10</td>
		<td valign="top">
უამრავმა მწყემსმა გაანადგურა ჩემი ვენახი, გათელეს ჩემი ყანა, ჩემი ნანინანაგრი 
ყანა გატიალებულ უდაბნოდ აქციეს. </td>
		<td valign="top">10</td>
		<td valign="top">მწყემსთა მრავალთა განრყუნეს ვენაჴი ჩემი, შეაბილწებდეს 
		ნაწილსა ჩემსა. მისცეს ნაწილი გულისსათქმელი ჩემი უდაბნოდ მიუალად, </td>
	</tr>
	<tr>
		<td valign="top">11</td>
		<td valign="top">გაატიალეს და შემომტირის გატიალებული; მთელი ქვეყანა 
		გატიალდა, მაგრამ არავინაა გულშემატკივარი. </td>
		<td valign="top">11</td>
		<td valign="top">
დაიდვა უჩინო საქნელად წარწყმედისა, ჩემ მიერ უჩინო-ყოფითა უჩინო იქმნა ყოველი 
ქუეყანაჲ, რამეთუ არა არს მამაკაცი დამდებელი გულსა შინა. </td>
	</tr>
	<tr>
		<td valign="top">12</td>
		<td valign="top">
უდაბნოს ყველა გორაკს შეესივნენ ავაზაკები, რადგან უფლის მახვილი ჭამს ყველაფერს 
ქვეყნის კიდიდან ქვეყნის კიდემდე. არცერთ ხორციელს არ ექნება მშვიდობა. </td>
		<td valign="top">12</td>
		<td valign="top">
ყოველთა ზედა ალაგთა უდაბნოსა შორის მოვიდეს საარებულნი, რამეთუ მახჳლმან უფლისამან 
შეჭამოს კიდითგან ქუეყანისაჲთ და ვიდრე კიდემდე ქუეყანისა არა არს მშჳდობაჲ ყოვლისა 
ჴორცისა. </td>
	</tr>
	<tr>
		<td valign="top">13</td>
		<td valign="top">დათესეს ხიარბალი და ეკალი მოიმკეს. დაშვრნენ და 
		სარგებელი ვერ ნახეს. გრცხვენოდეთ ამ თქვენი მოსავლისა - უფლის რისხვისა. </td>
		<td valign="top">13</td>
		<td valign="top">
სთესენით იფქლნი და ეკალნი მოიმკენით. ნაწილნი მათნი არსარგებელ ეყვნენ მათ. 
სირცხჳლეულ იქმნენით სიქადულისაგან თქუენისა, ყუედრებისაგან წინაშე უფლისა, </td>
	</tr>
	<tr>
		<td valign="top">14</td>
		<td valign="top">ასე ამბობს უფალი: ყველა ჩემს ბოროტ მეზობელს, რომელთაც 
		ხელჰყვეს სამკვიდრო, ჩემს ერს რომ დავუმკვიდრე, წარვხოცავ მათი ქვეყნიდან, 
		და იუდას სახელსაც წარვხოცავ მათთან ერთად. </td>
		<td valign="top">14</td>
		<td valign="top">
რამეთუ ამათ იტყჳს უფალი: ყოველთათჳს მეზობელთა ბოროტთა, შემხებელთა სამკჳდრებელისა 
ჩემისათა, რომელი განვიკერძე ერი ჩემი ისრაელი, აჰა, მე აღვიხუნე იგინი 
ქუეყანისაგან მათისა და სახლი იუდაჲსი გამოვიყვანო შორის მათსა. </td>
	</tr>
	<tr>
		<td valign="top">15</td>
		<td valign="top">წარვხოცავ და მერე კვლავ შევიწყალებ, თავ-თავის 
		სამკვიდროში და თავ-თავის ქვეყანაში დავაბრუნებ ყველას. </td>
		<td valign="top">15</td>
		<td valign="top">
<p>და იყოს, შემდგომად გამოყვანებისა მათისა ჩემგან მოვაქციო და შევიწყალნე იგინი 
და დავამკჳდრნე იგინი კაცადი სამკჳდრებელსა ზედა თჳსსა და კაცადი ქუეყანასა ზედა 
თჳსსა.</p>
		</td>
	</tr>
	<tr>
		<td valign="top">16</td>
		<td valign="top">თუ ისწავლიან ჩემი ერის გზას, რომ დაიფიცონ ჩემი სახელი, 
		ცოცხალ არს უფალი, როგორც მათ ასწავლეს ჩემს ერს ბაალის ფიცი, ისინიც 
		აშენდებიან ჩემს ერთად ერთად. </td>
		<td valign="top">16</td>
		<td valign="top">
და იყოს, უკეთუ მსწავლელთა ისწავონ გზაჲ ერისა ჩემისა, ფუცვად სახლისა მიმართ 
ჩემისა, ცხოველ არს უფალი, ვითარცა ასწავეს ერსა ჩემსა ფუცვად ბაალისა მიმართ, და 
აღეშენენ საშუალ ერისა ჩემისა. </td>
	</tr>
	<tr>
		<td valign="top">17</td>
		<td valign="top">მაგრამ თუ არაფერს გაიგონებენ, სრულიად ამოვძირკვავ ამ 
		ხალხს და გავანადგურებ, ამბობს უფალი. </td>
		<td valign="top">17</td>
		<td valign="top">
ხოლო არა თუ მოიქცენ და მოვსპო ნათესავი იგი მოსპობით და წარწყმედით, - თქვა 
უფალმან. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>