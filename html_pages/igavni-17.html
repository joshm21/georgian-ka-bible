<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იგავნი სოლომონისა (თავი 17)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იგავნი სოლომონისა</h1>
<h2>თავი მეჩვიდმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
ერთი ლუკმა ხმელი პური სიმშვიდეში უკეთესია, ვიდრე საკლავით სავსე სახლი 
უთანხმოებაში. </p>
		</td>
		<td width="2%" valign="top">1</td>
		<td width="48%" valign="top">
<p>უმჯობეს არს ლუკმა ერთი ტკბილი სიმშვიდით უფროს, ვიდრეღა სახლსა სავსესა 
სანოვაგეთა, და შფოთითა. </p>
		</td>
	</tr>
	<tr>
		<td valign="top">2</td>
		<td valign="top">გონიერი მონა სამარცხვინო შვილზე იხელმწიფებს და ძმებს 
		შორის წილს დაიმკვიდრებს. </td>
		<td valign="top">2</td>
		<td valign="top">მონა ბრძენი დაიპყრობს უფალსა უგულისხმოსა და, ვითარცა 
		ძმანი, მიიღებნ ნაწილთა. </td>
	</tr>
	<tr>
		<td valign="top">3</td>
		<td valign="top">ბრძმედი ვერცხლისთვის არის, ქურა - ოქროსთვის, ხოლო 
		გულების გამომწრთობი უფალია. </td>
		<td valign="top">3</td>
		<td valign="top">ვითარცა გამოსცადნის ვეცხლი და ოქრო ბრძმედმან, ეგრეთვე 
		იცნის ღმერთმან გულნი კაცთანი. </td>
	</tr>
	<tr>
		<td valign="top">4</td>
		<td valign="top">ბოროტი კაცი ავ ბაგეებს უსმენს, ცრუ კაცი უკეთურ ენას 
		უგდებს ყურს. </td>
		<td valign="top">4</td>
		<td valign="top">ძჳრი მორჩილ არს ენისა ცრუჲსა, ხოლო მართალი არა მიხედავს 
		ბაგეთა მტყუართა. </td>
	</tr>
	<tr>
		<td valign="top">5</td>
		<td valign="top">ვინც საპყარს დასცინის, მის შემოქმედს შეურაცხყოფს; ვინც 
		უბედურებაზე იცინის, სასჯელს ვერ გადაურჩება. </td>
		<td valign="top">5</td>
		<td valign="top">რომელმან განკიცხოს გლახაკი, განარისხებს შემოქმედსა 
		მისსა, ხოლო, რომელი იხარებდეს შეჭირვებასა ზედა სხვისასა, მას მიუვლინოს 
		ღმერთმან. </td>
	</tr>
	<tr>
		<td valign="top">6</td>
		<td valign="top">მოხუცთა გვირგვინი შვილთა შვილებია, შვილთა დიდება კი 
		მათი მამებია. </td>
		<td valign="top">6</td>
		<td valign="top">გვირგვინი მოხუცებულისა არს შვილისშვილი; ხოლო ქება 
		შვილთა მამა მათი. მორწმუნეთათვის ქვეყანა უნჯ არს, ხოლო ურწმუნოთათვის 
		არცაღა ფოლი ერთი. </td>
	</tr>
	<tr>
		<td valign="top">7</td>
		<td valign="top">უგვანს არ მოსდევს რჩეული სიტყვები, როგორც კეთილშობილს 
		ყალბი სიტყვები. </td>
		<td valign="top">7</td>
		<td valign="top">არა შვენის უგუნურსა ბაგენი მართალი და არცა მართალსა 
		ბაგენი ცრუნი. </td>
	</tr>
	<tr>
		<td valign="top">8</td>
		<td valign="top">ჯადოსნური თვალია ქრთამი მისი გამღების თვალში; საითაც არ 
		უნდა მიბრუნდეს, წარმატება ექნება. </td>
		<td valign="top">8</td>
		<td valign="top">უსასყიდლო მადლი არს წურთილება და, რომელნი ვლენან მაზედ, 
		წარემართოს. </td>
	</tr>
	<tr>
		<td valign="top">9</td>
		<td valign="top">დანაშაულის დამვიწყებელი სიყვარულის მძებნელია, ამბის 
		შემხსენებელი კი მეგობარს იშორებს. </td>
		<td valign="top">9</td>
		<td valign="top">რომელმან დაფაროს ბოროტი სხვისა, განამრავლებს 
		მეგობრობასა, ხოლო, რომელმან განაცხადოს, დაჴსნის მშვიდობასა. </td>
	</tr>
	<tr>
		<td valign="top">10</td>
		<td valign="top">
გონიერზე დატუქსვა უფრო სჭრის, ვიდრე უმეცარზე ასი დარტყმა. </td>
		<td valign="top">10</td>
		<td valign="top">ტუქსვამან შემუსრის გულნი ბრძენთანი, ხოლო უგულისხმონი 
		პატიჟმან ვერ მოაქცივნის. </td>
	</tr>
	<tr>
		<td valign="top">11</td>
		<td valign="top">უკეთური მხოლოდ შფოთს დაეძებს, ამიტომ მის წინააღმდეგ 
		სასტიკი ანგელოზი გაიგზავნება. </td>
		<td valign="top">11</td>
		<td valign="top">
მჴდომმან აღადგინნის ყოველი ბოროტი და უფალმან მოუვლინის ანგელოზი უწყალო. </td>
	</tr>
	<tr>
		<td valign="top">12</td>
		<td valign="top">
უმჯობესია კაცს ბელებწაგვრილი დათვი შეეჩეხოს, ვინემ სულელი თავისი სიბრიყვით. </td>
		<td valign="top">12</td>
		<td valign="top">
ზრუნვა კაცისა ბრძნისა მოიგებს კეთილსა, ხოლო უგუნური იგონებს ბოროტსა. </td>
	</tr>
	<tr>
		<td valign="top">13</td>
		<td valign="top">სიკეთის წილ ბოროტის მიმგებს სახლში უბედურება არ 
		გამოელევა. </td>
		<td valign="top">13</td>
		<td valign="top">
რომელმან ყოს კეთილისათვის ბოროტი, არ მოაკლდეს სახლსა მისსა ძვირი. </td>
	</tr>
	<tr>
		<td valign="top">14</td>
		<td valign="top">დავის დასაწყისი გაშვებული წყალია: ვიდრე არ აფეთქებულა, 
		შეწყვიტე ცილობა. </td>
		<td valign="top">14</td>
		<td valign="top">
რომელმან მიუშვას წყალი დინებად, დამწყებელი არს შფოთისა, ხოლო პირველ გონებისა 
პყრობადმდე ბრძანებანი ლტოლვილ იქმნეს. </td>
	</tr>
	<tr>
		<td valign="top">15</td>
		<td valign="top">
<p>
ბოროტეულის გამამართლებელი და მართლის გამამტყუნებელი - ორთავე სიბილწეა უფლის 
წინაშე. </p>
		</td>
		<td valign="top">15</td>
		<td valign="top">
<p>რომელმან შერაცხოს კეთილი ბოროტად და ბოროტი კეთილად, ორნივე საძაგელ იყოს 
წინაშე უფლისა. </p>
		</td>
	</tr>
	<tr>
		<td valign="top">16</td>
		<td valign="top">ამ ფულს რა უნდა უმეცრის ხელში? სიბრძნის შესაძენად ხომ 
		ჭკუა არა აქვს? </td>
		<td valign="top">16</td>
		<td valign="top">
რა სარგებელ არს უგუნურთათვის საუნჯე ფრიადი, ვინათგან ვერა მიჴდეს სიბრძნესა 
მცირესა. </td>
	</tr>
	<tr>
		<td valign="top">17</td>
		<td valign="top">მეგობარი მუდამ მოყვარულია და ძმა გაჭირვებისთვის 
		იბადება. </td>
		<td valign="top">17</td>
		<td valign="top">
ძმანი ჭირსა შინა საჴმარ არიან, ამისთჳსცა იშვნიან. </td>
	</tr>
	<tr>
		<td valign="top">18</td>
		<td valign="top">უჭკუო კაცი პირობას დებს და თავის თვისტომს თავდებად 
		უდგება. </td>
		<td valign="top">18</td>
		<td valign="top">
კაცი უგუნური ტყუელავნ და მოსცხრებინ თავისა თჳსისა, რაჟამს თავს-იდებნ თავს-დებასა 
თჳსთა მეგობართასა, </td>
	</tr>
	<tr>
		<td valign="top">19</td>
		<td valign="top">ცოდვის მოყვარულს შუღლი უყვარს, ხოლო საკუთარი კარის 
		მაღლა ამწევი დაღუპვას ეძებს. </td>
		<td valign="top">19</td>
		<td valign="top">
ხოლო ცოდვისმოყუარესა უხარინ ლალვაჲ, </td>
	</tr>
	<tr>
		<td valign="top">20</td>
		<td valign="top">გულღრძო კაცი სიკეთეს ჰპოვებს, ორპირი კაცი უბედურებაში 
		ჩავარდება. </td>
		<td valign="top">20</td>
		<td valign="top">
ხოლო გულფიცხელი არა შეემთხჳოს კეთილსა; კაცი, რომელი გარდაიქცეოდის ენითა თჳსითა, 
შევარდეს იგი ძჳრსა. </td>
	</tr>
	<tr>
		<td valign="top">21</td>
		<td valign="top">ბრიყვი შვილი მშობლის სადარდებელია და ვერც უკუღმართის 
		მამა გაიხარებს. </td>
		<td valign="top">21</td>
		<td valign="top">
გული უგუნურთა სალმობაჲ მომგებელისა თჳსისაჲ; არა იხარებნ მამაჲ ძესა ზედა 
უსწავლელსა; ხოლო შვილმან ბრძენმან მხიარულ-ყვის დედაჲ თჳსი. </td>
	</tr>
	<tr>
		<td valign="top">22</td>
		<td valign="top">მხიარული გული ჯანმრთელობაა, მწუხარე სული კი ძვლებს 
		ფიტავს. </td>
		<td valign="top">22</td>
		<td valign="top">
გულმან მხიარულმან კეთილ და ბრწყინვალე ქმნის, ხოლო კაცისა მწუხარისაგან ჴმებიან 
ძუალნი. </td>
	</tr>
	<tr>
		<td valign="top">23</td>
		<td valign="top">ბოროტეული ქრთამს უბიდან იღებს, რათა სამარილის გზები 
		გაამრუდოს. </td>
		<td valign="top">23</td>
		<td valign="top">
რომელი მიიღებდეს ქრთამსა წიაღთა სიცრუვით, არა წარემართნენ მას გზანი, რამეთუ 
გარდაჰგულარძნის გზანი სიმართლისანი. </td>
	</tr>
	<tr>
		<td valign="top">24</td>
		<td valign="top">გონიერი კაცი სიბრძნის პირისპირ დგას, ბრიყვის თვალები კი 
		ქვეყნის ბოლოს აწყდება. </td>
		<td valign="top">24</td>
		<td valign="top">
პირი კაცისა გულისჴმის-მყოფელისა ბრძენ, ხოლო თუალნი უგუნურთანი კიდეთა 
ქუეყანისათა. </td>
	</tr>
	<tr>
		<td valign="top">25</td>
		<td valign="top">ბრიყვი შვილი მამის დარდია და დედის ნაღველი. </td>
		<td valign="top">25</td>
		<td valign="top">
&nbsp;</td>
	</tr>
	<tr>
		<td valign="top">26</td>
		<td valign="top">არ არის კარგი ალალმართლის დასჯა და კეთილშობილთა ცემა 
		სიმართლისთვის. </td>
		<td valign="top">26</td>
		<td valign="top">
ზღუევაჲ კაცისა მართლისა არა კეთილ არს, არცა ღირს ძჳრისხრახვაჲ ძლიერთა 
მართალთათჳს. </td>
	</tr>
	<tr>
		<td valign="top">27</td>
		<td valign="top">მცოდნე კაცი სიტყვაძუნწია და გონების კაცი დიდსულოვანია. </td>
		<td valign="top">27</td>
		<td valign="top">
რომელი ერიდებოდის სიტყუასა ფიცხელსა წარმოღებად, იგი გონიერ არს და სულგრძელ კაცი 
ბრძენ. </td>
	</tr>
	<tr>
		<td valign="top">28</td>
		<td valign="top">მდუმარე სულელიც კი ბრძნად ითვლება, ხოლო პირმოკუმული - 
		ჭკვიანად. </td>
		<td valign="top">28</td>
		<td valign="top">
ჰკითხეს რაჲმე უგუნურსა სიბრძნე, სიბრძნედ შეირაცხის, რამეთუ გონებაჲ მოკჳრნედ თავი 
თჳსი ყო და ჰგონია, ვითარმედ ბრძენ არს. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>