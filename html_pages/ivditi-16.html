<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ივდითი (თავი 16)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ივდითი</h1>
<h2>თავი მეთექვსმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
თქვა ივდითმა: ადიდეთ ჩემი ღმერთი ბობღნებით, უგალობეთ უფალს წინწილებით, აღუვლინეთ 
მას ახალი ფსალმუნი, განადიდეთ და ახსენეთ მისი სახელი, </p>
		</td>
		<td width="2%" valign="top">1</td>
		<td width="48%" valign="top">
<p>და უპირობდა ივდით აღსარებითა მით ყოველსა ისრაჱლსა და მიუგებდა ყოველი ერი 
ქებასა მას. </p>
		</td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">2</td>
		<td valign="top">და იტყოდა ივდით: აქებდით ღმერთსა ჩემსა ბობღნითა, 
		უგალობდით უფალსა ჴმითა წინწილისათა აღრთულითა, ფსალმუნითა ახლითა 
		უგალობდით მას, აღამალებდით და ხადოდით სახელსა მისსა. </td>
	</tr>
	<tr>
		<td valign="top">2</td>
		<td valign="top">რადგან ღმერთია იგი, ბრძოლათა შემმუსრველი უფალი. რადგან 
		მის ბანაკში, შუაგულ ხალხში, მიხსნა ჩემი მდევნელების ხელთაგან. </td>
		<td valign="top">3</td>
		<td valign="top">რამეთუ იგი თავადი არს, რომელმან შემუსრნის ბრძოლანი, 
		უფალ არს სახელი მისი, ღმერთმან, რომელმან დასცა </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">4</td>
		<td valign="top">ბანაკი მათი შორის ერსა თჳსსა და მიჴსნა მე ჴელთაგან 
		მდევართა ჩემთასა, </td>
	</tr>
	<tr>
		<td valign="top">3</td>
		<td valign="top">მოვიდა აშური ჩრდილოეთის მთებიდან, მოვიდა თავისი 
		აურაცხელი ლაშქრით, მათმა სიმრავლემ ჩახერგა ხევები და მათმა ცხენებმა 
		დაფარა ბორცვები. </td>
		<td valign="top">5</td>
		<td valign="top">რამეთუ მოვიდა ასური მთავართაგან ჩრდილოსათა ბევრეულითა 
		ერითა. რომლისა სიმრავლემან დაჴშნა ჴევნი, დააშრნა წყალნი, და ცხენმან 
		მათმან დაფარნა ბორცუნი. </td>
	</tr>
	<tr>
		<td valign="top">4</td>
		<td valign="top">ბრძანა, გადაბუგვა ჩემი საზღვრებისა, ჩემი ჭაბუკების 
		მახვილით შემუსვრა, მიწად დანარცხება ჩემ ძუძუმწოვართა, ნადავლად წაგვრა 
		ჩემ წვრილშვილთა, ნამუსის ახდა ჩემ ქალწულთათვის. </td>
		<td valign="top">6</td>
		<td valign="top">და თქუა მოწვა საზღვართა ჩემთა და ჭაბუკთა ჩემთა მოსრვა 
		მახჳლითა და მწოვართა ჩემთა დახეთქებაჲ ქუეყანასა და ჩჩჳლთა ჩემთა მიცემად 
		იავარსა და ქალწულთა ჩემთა წარტყუენვად. </td>
	</tr>
	<tr>
		<td valign="top">5</td>
		<td valign="top">მაგრამ ყოვლისმპყრობელმა უფალმა დაამხო ისინი დედაკაცის 
		ხელით. </td>
		<td valign="top">7</td>
		<td valign="top">უფალმან ღმერთმან ყოვლისა მპყრობელმან შეურაცხ-ყვნა 
		ჴელითა ქალისათა და სირცხჳლეულ-ყუნა იგინი, </td>
	</tr>
	<tr>
		<td valign="top">6</td>
		<td valign="top">არ დაცემულა მათი ხელმწიფე მოყმეთა ხელით, დევკაცთა 
		ნაშიერთ არ მოუკლავთ იგი, არც ამაყ ბუმბერაზებს დაუჯაბნია, არამედ ივდითმა, 
		მერარის ასულმა, გაანადგურა თავისი სილამაზით. </td>
		<td valign="top">8</td>
		<td valign="top">რამეთუ არა დაეცა ძლიერი მათი ჭაბუკთაგან, არცა ძეთა 
		ტიტანელთაგან მოიკლა, არცა ასაკგრძელთა გმირთა დასცეს, არამედ ივდით, 
		ასულმან მერარისამან, სიკეთითა პირისა მისისათა დაჴსნა იგი, </td>
	</tr>
	<tr>
		<td valign="top">7</td>
		<td valign="top">ქვრივობის სამოსი გაიხადა დათრგუნულთა აღსადგინებლად 
		ისრაელში, ნელსაცხებელი იცხო სახეზე, </td>
		<td valign="top">9</td>
		<td valign="top">რამეთუ განიძარცვა სამოსელი ქურიობისა მისისა 
		აღსამაღლებლად შრომათა ისრაჱლისათა. </td>
	</tr>
	<tr>
		<td valign="top">8</td>
		<td valign="top">თავსაკვრელით შეიკრა თმები და სელის სამოსელი ჩაიცვა მათ 
		საცთუნებლად. </td>
		<td valign="top">10</td>
		<td valign="top">იცხო პირსა მისსა ნელსაცხებელი და შეითხზნა თმანი მისნი 
		საბურველითა და მოიღო სამოსელი სელისა საცთურად მისა. </td>
	</tr>
	<tr>
		<td valign="top">9</td>
		<td valign="top">მოსტაცა თვალი ოლოფერნეს მისმა სანდალმა, მისმა სილამაზემ 
		დაუტყვევა სული. და გაჰკვეთა მახვილმა მისი კისერი. </td>
		<td valign="top">11</td>
		<td valign="top">სანდალთა მისთა მისტაცნეს თუალნი მისნი და სიკეთემან 
		მისმან წარტყუენა სული მისი და განვიდა საბარკალი ქედსა მისსა. </td>
	</tr>
	<tr>
		<td valign="top">10</td>
		<td valign="top">შეაძრწუნა სპარსელები მისმა სიმამაცემ და მიდიელები მისმა 
		გულადობამ გააოგნა. </td>
		<td valign="top">12</td>
		<td valign="top">
<p>შეძრწუნდეს სპარსნი კადნიერებასა მისსა და უჟიკნი სიხუესტესა მისსა, შეძრწუნდა 
ყოველი ბანაკი ასურასტანელთა და დაეცნეს. </p>
		</td>
	</tr>
	<tr>
		<td valign="top">11</td>
		<td valign="top">მაშინ შეღაღადეს ჩაგრულთა ჩემთა და შეშინდნენ უძლურნი და 
		შეძრწუნდნენ, ხმამაღლა ყვიროდნენ და უკუიქცნენ. </td>
		<td valign="top">13</td>
		<td valign="top">მაშინ ღაღად-ყვეს მდაბალთა ჩემთა და შეეშინა უძლურთა 
		ჭირსა ჩემსა და შეშფოთნეს და აღიმაღლეს ჴმაჲ მათი და მართლუკუნიქცეს მტერნი 
		ჩემნი. </td>
	</tr>
	<tr>
		<td valign="top">12</td>
		<td valign="top">მხევალთა შვილებმა განგმირეს ისინი და უკუქცეულთა 
		ბავშვებივით ჩეხავდნენ, დაიღუპნენ ისინი ჩემი უფლის განაჩენით. </td>
		<td valign="top">14</td>
		<td valign="top">ძეთა ქალთა განგუმირნეს იგინი და ვითარცა ყრმათა მეოტთა 
		დასწყლვიდეს მათ; წარწყმდეს წყლულებისაგან უფლისა ჩემისა. </td>
	</tr>
	<tr>
		<td valign="top">13</td>
		<td valign="top">
<p>
გიგალობ, ჩემო ღმერთო, ახალი საგალობლით. უფალო, დიადი ხარ და დიდებული, ძალით 
საკვირველი, დაუძლეველი, </p>
		</td>
		<td valign="top">15</td>
		<td valign="top">უგალობდე ღმერთსა ჩემსა გალობითა ახლითა: </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">16</td>
		<td valign="top">უფალო, უფალო, დიდ ხარ ძალითა და დიდებულ საკჳრველებითა! </td>
	</tr>
	<tr>
		<td valign="top">14</td>
		<td valign="top">შენ გმორჩილებს ყოველი ქმნილება შენი, რადგან თქვი და 
		გაჩნდნენ. მოავლინე შენი სული და დამკვიდრდნენ ისინი. არავინაა, რომ 
		გაუძლოს შენს ხმას. </td>
		<td valign="top">17</td>
		<td valign="top">შენ გმონებდეთ ყოველნი დიდებულნი შენნი, რამეთუ სთქუ და 
		იქმნნეს ესრეთ, მოავლინენ სიტყუაჲ შენი და აღაშენენ. </td>
	</tr>
	<tr>
		<td valign="top">15</td>
		<td valign="top">წყლებითურთ შეირყევა მთათა საფუძვლები, კლდენი შენს 
		წინაშე ცვილივით დადნებიან, შენს მოშიშებს კი წყალობას არ მოაკლებ. </td>
		<td valign="top">18</td>
		<td valign="top">და კლდენი წინაშე პირსა შენსა, ვითარცა ცჳლნი, დადნენ, 
		მერმე კუალად მოშიშთა შენთა შენვე ულხინო, რამეთუ მცირე არს ყოველი 
		მსხუერპლი საყნოსელად სულნელებისა და უმრწემეს არს ყოველი ცმელი 
		შესაწირავად შენდა. </td>
	</tr>
	<tr>
		<td valign="top">16</td>
		<td valign="top">რადგან მწირია ყოველი ამოდსაყნოსველი მსხვერპლი და 
		მცირეზე მცირეა ყოველი ქონი, შენთვის დასაწველი. უფლის მოშიში კი 
		ყველაფერზე დიდია. </td>
		<td valign="top">19</td>
		<td valign="top">ხოლო მოშიში უფლისა დიდ არს მარადის. </td>
	</tr>
	<tr>
		<td valign="top">17</td>
		<td valign="top">ვაი, ხალხებს, ჩემი ერის წინააღმდგომელთ! ყოვლისმპყრობელი 
		უფალი დასჯის მათ განკითხვის დღეს. ცეცხლსა და მატლებს მიუვლენს იმათ ხორცს 
		და მწარედ იტირებენ უკუნისამდე. </td>
		<td valign="top">20</td>
		<td valign="top">ვაჲ თესლთა მათ, რომელნი ადგენ ნათესავთა ჩუენთა ზედა, 
		უფალმან ყოვლისა მპყრობელმან დღესა სასჯელისასა შური იძიოს მათთჳს და 
		მოხედვა-ყოს მათ ზედა. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">21</td>
		<td valign="top">და მოსცეს ცეცხლი და მატლი ჴორცთა მათთა და ტიროდიან 
		ტკივილითა მათითა მარადის უკუნისამდე. </td>
	</tr>
	<tr>
		<td valign="top">18</td>
		<td valign="top">როგორც კი მივიდნენ იერუსალიმში. თაყვანი სცეს ღმერთს და 
		როცა ხალხი განიწმიდა, შესწირეს აღსავლენი, ნებაყოფლობითი მსხვერპლი და 
		ძღვენი. </td>
		<td valign="top">22</td>
		<td valign="top">
<p>და ვითარცა მოვიდეს იერუსალჱმდ და თაყუანის-სცეს ღმერთსა, რაჟამს განწმიარა ერი 
იგი არაწმიდებისაგან მათისა, მაშინ შეწირეს ნამსხუერპლები მათი უფლისა და 
აღნათქვემნი მათნი და ნეფსით შესაწირავნი მათნი და ნიჭნი მათნი. </p>
		</td>
	</tr>
	<tr>
		<td valign="top">19</td>
		<td valign="top">შესწირა ღმერთს ივდითმა ოლოფერნეს მთელი აღჭურვილობა, 
		რომელიც ხალხმა მას მიაკუთვნა, და გალავაკი, რომელიც თავისთვის აიღო 
		ოლოფერნეს საწოლიდან. </td>
		<td valign="top">23</td>
		<td valign="top">და მისცა ივდით ყოველი ჭურჭელი ჰოლომფორესი, რაოდენი 
		მისცა ერმან და სამუმლე იგი, რომელი მოიღო მან საწოლისაგან მისისა, 
		შესაწირავად უფლისა მისცა. </td>
	</tr>
	<tr>
		<td valign="top">20</td>
		<td valign="top">სამ თვეს ხარობდა ხალხი იერუსალიმში სიწმინდეთა წინაშე და 
		ივდითიც მათთან ერთად იყო. </td>
		<td valign="top">24</td>
		<td valign="top">და იხარებდა ერი იგი უფლისა მიმართ იერუსალჱმს წინაშე 
		სიწმიდეთა სამ თვე, ივდით მათ თანა დაადგრა მონაგებითურთ მისით. </td>
	</tr>
	<tr>
		<td valign="top">21</td>
		<td valign="top">ამ დღეების შემდეგ ყველანი თავ-თავიანთი 
		სამკვიდრებლისაკენ გაემართნენ, ივდითიც ბეთულიაში წავიდა და იქ ცხოვრობდა 
		ძველებურად. პატივდებული იყო თავის დღეში მთელ ქვეყანაზე. </td>
		<td valign="top">25</td>
		<td valign="top">და შემდგომად მათ დღეთა აღიძრა და წარვიდა კაცად-კაცადი 
		სამკჳდრებელად, თჳსა, ხოლო ივდით წარვიდა ბეტულად და იყოფოდა სახლსა შინა 
		მისსა. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">26</td>
		<td valign="top">და მიერ ჟამითგან იყო სახელი მისი დიდებულ ყოველსა 
		ქუეყანასა. </td>
	</tr>
	<tr>
		<td valign="top">22</td>
		<td valign="top">ბევრს ჰქონდა მისი სურვილი, მაგრამ კაცს არ გაჰკარებია 
		მთელი სიცოცხლე მას მერე, რაც მენაშე, მისი ქმარი, გარდაიცვალა და თავის 
		ერს შეუერთდა. </td>
		<td valign="top">27</td>
		<td valign="top">და მრავალნი ნატრიდენ მას ყოველთა დღეთა ცხორებისა 
		მისისათა, ვინა დღითგან მოკუდა მანასე, ქმარი მისი, და შეეძინა ერსა თჳსსა. </td>
	</tr>
	<tr>
		<td valign="top">23</td>
		<td valign="top">უფრო და უფრო სახელოვანი შეიქმნა და დაბერდა თავისი ქმრის 
		სახლში ასხუთი წლისა. გაათავისუფლა თავისი მხევალი, გარდაიცვალა ბეთულიაში 
		და დაკრძალეს იგი თავისი ქმრის, მენაშეს სამარხში. </td>
		<td valign="top">28</td>
		<td valign="top">და წარემატებოდა და დიდებულ იქმნეოდა დღითი დღე და 
		დაბერდა სახლსა შინა ქმრისა თჳსისასა, ცხონდა ასდახუთ წელ და განუტევა 
		შიმუნვარი იგი თავისუფლად და მოკუდა ბეტულსა შინა და დაფლეს საფლავსა 
		მანასესსა, ქმრისა მისისასა. </td>
	</tr>
	<tr>
		<td valign="top">24</td>
		<td valign="top">შვიდი დღე გლოვობდა მას ისრაელის სახლი. სიკვდილის წინ 
		გაუყო ქონება თავისი ქმრის, მენაშეს, ყველა ნათესავს და ნათესავებს თავის 
		საგვარეულოში.</td>
		<td valign="top">29</td>
		<td valign="top">და იგლოვდა მას ზედა ყოველი სახლი ისრაჱლისა შჳდ დღე და 
		განუყო მონაგები თჳსი სიცოცხლესავე თჳსსა ნათესავთა მანასესთა, ქმრისა 
		თჳსისათა, და ყოველთა მახლობელთა თჳსთა. </td>
	</tr>
	<tr>
		<td valign="top">25</td>
		<td valign="top">ისრაელიანები მეტად აღარავის შეუშინებია ივდითის 
		სიცოცხლეში და დიდხანს, მისი სიკვდილის შემდეგაც. </td>
		<td valign="top">30</td>
		<td valign="top">და არავინ იყო შემაწუხებელ ძეთაგან ისრაჱლისათა ყოველთა 
		დღეთა ივდითისათა და არცა შემდგომად სიკუდილისა მისისა მრავალ დღე. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">31</td>
		<td valign="top">ხოლო ესე ძლევისა დღე დღესასწაულად დაიდვა ურიათა შორის 
		და რიცხუთა წმიდათასა შინა აღწერილ არს ურიათაგან დამარხვით ვიდრე 
		დღეინდელად დღემდე.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>