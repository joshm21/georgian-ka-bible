<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ლევიანნი (თავი 24)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ლევიანნი</h1>
<h2>თავი ოცდამეოთხე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">ელაპარაკა უფალი მოსეს და უთხრა: </td>
		<td width="2%" valign="top">1</td>
		<td width="48%" valign="top">და ეტყოდა ღმერთი მოსეს და ჰრქუა: </td>
	</tr>
	<tr>
		<td valign="top">2</td>
		<td valign="top">უბრძანე ისრაელიანებს, მოგიტანონ ზეთისხილის სუფთა ზეთი, 
		დაწურული, გასანათებლად, რომ მუდმივად ენთოს ლამპარი. </td>
		<td valign="top">2</td>
		<td valign="top">ამცენ ძეთა ისრაჱლისათა და არქუ მათ, მოგართუედ შენ ზეთი 
		ზეთთაგან წმიდაჲ წნეხილი ნათლად ნათებად სანთლისა მის. </td>
	</tr>
	<tr>
		<td valign="top">3</td>
		<td valign="top">მოწმობის კრეტსაბმელის გარეთ სადღესასწაულო კარავში 
		დადგას იგი აარონმა, რომ მუდმივად იყოს უფლის წინაშე დილიდან საღამომდე. 
		სამარადისო წესად გქონდეთ თაობიდან თაობაში. </td>
		<td valign="top">3</td>
		<td valign="top">გარეშე კრეთსაბმელსა მას კარვისა საწამებელისასა და 
		ჰნათებდენ მას აჰრონ და ძენი მისნი მწუხრითგან განთიადმდე წინაშე ღმრთისა 
		მოუკლებელად შჯულად საუკუნედ ნათესავსა შორის თქუენსა. </td>
	</tr>
	<tr>
		<td valign="top">4</td>
		<td valign="top">სუფთა სასანთლეზე უნდა ჰქონდეს მუდმივად დადგმული 
		ლამპრები უფლის წინაშე. </td>
		<td valign="top">4</td>
		<td valign="top">სასანთლესა ზედა ჰნათებდით წმიდასა სანთელსა წინაშე 
		ღმრთისა განთიადმდე. </td>
	</tr>
	<tr>
		<td valign="top">5</td>
		<td valign="top">აიღე გამტკიცული ფქვილი და გამოაცხვე თორმეტი პური; 
		მეათედი ეფა უნდა იყოს თითოეული პური. </td>
		<td valign="top">5</td>
		<td valign="top">და მოიღეთ სამინდოჲ და ჰქმნეთ იგი ათორმეტად პურად. მეორე 
		ათეულისაგან იყოს პური იგი ერთი. </td>
	</tr>
	<tr>
		<td valign="top">6</td>
		<td valign="top">ორ რიგად დააწყვე ისინი, თითოეულ რიგში ექვსი, სუფთა 
		ტაბლაზე უფლის წინაშე. </td>
		<td valign="top">6</td>
		<td valign="top">და დააგნეთ იგინი ორად წინაშე დასაგებელად, ექუს-ექუსი 
		პური დააგეთ ლანკლასა ზედა წმიდასა წინაშე უფლისა. </td>
	</tr>
	<tr>
		<td valign="top">7</td>
		<td valign="top">დადევი თითო რიგში გასუფთავებული საკმეველი და იყოს 
		პურად, სამახსოვროდ, უფლის საცეცხლო მსხვერპლად. </td>
		<td valign="top">7</td>
		<td valign="top">და დასდვა მას ზედა დასადებელი გუნდრუკი წმიდაჲ და 
		მარილი. და იყუნენ პურნი ესე მოსაჴსენებელად წინაშე დაგებულ ღმრთისა. </td>
	</tr>
	<tr>
		<td valign="top">8</td>
		<td valign="top">შაბათობით უნდა ჰქონდეთ დაწყობილი მუდმივად უფლის წინაშე. 
		ეს არის სამარადისო აღთქმა ისრაელიანთაგან. </td>
		<td valign="top">8</td>
		<td valign="top">დღესა შაბათსა დააგოდით წინაშე უფლისა მარადის ძეთაგან 
		ისრაჱლისათა შჯულად საუკუნოდ. </td>
	</tr>
	<tr>
		<td valign="top">9</td>
		<td valign="top">აარონისთვის და მისი შვილებისთვის უნდა იყოს. ჭამონ იგი 
		წმიდა ადგილას, რადგან წმიდათა წმიდაა იგი მათთვის უფლის საცეცხლო 
		მსხვერპლიდან. ეს არის სამარადისო წესი. </td>
		<td valign="top">9</td>
		<td valign="top">და იყოს იგი აჰრონისა და ძეთა მისთა და ჭამდენ მას 
		ადგილსა წმიდასა, რამეთუ არს წმიდაჲ წმიდათაჲ ესე მათა შესაწირავთაგან 
		ღმრთისათა შჯულად საუკუნედ. </td>
	</tr>
	<tr>
		<td valign="top">10</td>
		<td valign="top">მოვიდა ისრაელიანთა შორის ისრაელიანი დედაკაცის და 
		ეგვიპტელი კაცის შვილი და წაეკიდნენ ბანაკში ისრაელიანი დედაკაცის შვილი და 
		ისრაელიანები. </td>
		<td valign="top">10</td>
		<td valign="top">და გამოვიდა ძე დედაკაცისა ისრაჱლიტელისა. და ერთი ესე 
		იყოს ძე დედაკაცისა ეგჳპტელისაჲ ძეთა შორის ისრაჱლისათა და ლალვიდეს 
		ბანაკსა მას შინა დედაკაცისა მის მეგჳპტელისა და კაცი იგი ისრაჱლიტელი. </td>
	</tr>
	<tr>
		<td valign="top">11</td>
		<td valign="top">აგინებდა ისრაელიანი დედაკაცის შვილი უფლის სახელს და 
		ილანძღებოდა. მიუყვანეს იგი მოსეს (დედა მისი იყო შელომითი, დიშრის ასული, 
		დანის ტომიდან). </td>
		<td valign="top">11</td>
		<td valign="top">და სახელ-სდვა ძემან მან მის დედაკაცისამან სახელსა და 
		სწყევა. და მოიყვანეს მოსესა და სახელი დედისა მისისაჲ ალამით, ასული 
		ზამბრესი, ტომისა მისგან დანისა. </td>
	</tr>
	<tr>
		<td valign="top">12</td>
		<td valign="top">და ჰყავდათ საპყრობილეში, ვიდრე უფლის განაჩენს 
		გაიგებდნენ.</td>
		<td valign="top">12</td>
		<td valign="top">და შესუეს იგი საპყრობილესა, რათა განიკითხნენ იგინი 
		ბრძანებითა ღმრთისათა. </td>
	</tr>
	<tr>
		<td valign="top">13</td>
		<td valign="top">ელაპარაკა უფალი მოსეს და უთხრა: </td>
		<td valign="top">13</td>
		<td valign="top">და ეტყოდა უფალი მოსეს და ჰრქუა: </td>
	</tr>
	<tr>
		<td valign="top">14</td>
		<td valign="top">გაიყვანეთ მაგინებელი ბანაკის გარეთ და ყველამ ვინც 
		გაიგონა, დაადოს ხელი თავზე და ქვით ჩაქოლოს მთელმა საზოგადოებამ. </td>
		<td valign="top">14</td>
		<td valign="top">გამოიყვანე, რომელმან იგი სწყევა გარეშე ბანაკსა და 
		დაასხნენ ყოველთა, რომელთა ესმა, ჴელნი მათნი თავსა ზედა მისსა და ქვაჲ 
		დაჰკრიბენ მას ყოველმან კრებულმან. </td>
	</tr>
	<tr>
		<td valign="top">15</td>
		<td valign="top">ისრაელიანებს კი ასე უთხარი: ყველა, ვინც თავის ღმერთს 
		ლანძღავს, ცოდვას იდებს. </td>
		<td valign="top">15</td>
		<td valign="top">და ძეთა ისრაჱლისათა ეტყოდე და არქუ მათ: კაცმან, 
		რომელმან სწყეოს ღმერთსა, ცოდვაჲ მოიღო მან. </td>
	</tr>
	<tr>
		<td valign="top">16</td>
		<td valign="top">უფლის სახელის მაგინებელი უნდა მოკვდეს, ქვებით უნდა 
		ჩაქოლოს მთელმა საზოგადოებამ, მდგმური იქნება თუ მკვიდრი, უფლის სახელის 
		შეგინებისათვის უნდა მოკვდეს. </td>
		<td valign="top">16</td>
		<td valign="top">რომელმან სახელ-სდვას სახელსა უფლისასა, აგრეთვე 
		სიკუდილით მოკუედინ, ქვითა განტჳნენ იგი </td>
	</tr>
	<tr>
		<td valign="top">17</td>
		<td valign="top">ადამიანის მკვლელი უნდა მოკვდეს. </td>
		<td valign="top">17</td>
		<td valign="top">ყოველმან კრებულმან, გინა თუ მწირმან, გინა თუ მკჳდრმან, </td>
	</tr>
	<tr>
		<td valign="top">18</td>
		<td valign="top">პირუტყვის მკვლელმა სული სულის წილ უნდა ზღოს. </td>
		<td valign="top">18</td>
		<td valign="top">რომელმან სახელ-სდვას სახელსა უფლისასა, ეგრეთვე 
		მოკუედინ. </td>
	</tr>
	<tr>
		<td valign="top">19</td>
		<td valign="top">ვინც რამე ზიანს მიაყენებს თავის თვისტომს, მასაც ისევე 
		უნდა მოექცნენ, როგორც თავად მოიქცა. </td>
		<td valign="top">19</td>
		<td valign="top">და კაცმან უკუეთუ სცეს ყოველსავე კაცსა და მოკუდეს, 
		სიკუდილით მოკუედინ იგი და პირუტყუმან თუ ვისმანმე სცეს კაცსა და მოკუდეს, 
		ზღოს სული სულისა წილ, უკუეთუ ვინმე დასდგას გერში მოყუასსა თჳსსა, 
		ვითარცა-იგი მან უყო, ეგრევე უყავთ მას. </td>
	</tr>
	<tr>
		<td valign="top">20</td>
		<td valign="top">მოტეხილობა მოტეხილობის წილ, თვალი თვალის წილ, კბილი 
		კბილის წილ. რა ზიანიც მიაყენა ადამიანს, მასაც იგივე ზიანი უნდა მიაყენონ. </td>
		<td valign="top">20</td>
		<td valign="top">განტეხაჲ განტეხისა წილ, თუალი თუალისა წილ, კბილი 
		კბილისა წილ, და, რაჲცა გერში დასდვა კაცმან კაცსა, ეგრევე უყავთ მას. </td>
	</tr>
	<tr>
		<td valign="top">21</td>
		<td valign="top">პირუტყვის მკვლელმა უნდა ზღოს იგი; ადამიანის მკვლელი 
		უნდა მოკვდეს. </td>
		<td valign="top">21</td>
		<td valign="top">უკუეთუ ვინმე სცეს კაცსა და მოკუდეს, სიკუდილით მოკუედინ. </td>
	</tr>
	<tr>
		<td valign="top">22</td>
		<td valign="top">ერთი სამართალი უნდა გქონდეთ მდგმურისთვის და 
		მკვიდრისთვის. რადგან მე ვარ უფალი, თქვენი ღმერთი. </td>
		<td valign="top">22</td>
		<td valign="top">სამართალი ერთი იყავნ მწირისაჲ მის და მსოფლელისაჲ და 
		ეტყოდა მოსე ძეთა ისრაჱლისათა. </td>
	</tr>
	<tr>
		<td valign="top">23</td>
		<td valign="top">გამოუცხადა მოსემ ისრაელიანებს და გაიყვანეს მაგინებელი 
		ბანაკის გარეთ და ჩაქოლეს იგი ისრაელიანებმა, როგორც უბრძანა უფალმა მოსეს. </td>
		<td valign="top">23</td>
		<td valign="top">და გამოიყვანეს კაცი იგი, რომელმან სწყევა გარეშე ბანაკსა 
		და დაჰკრიბეს ქვაჲ ყოველმან კრებულმან და ძეთა ისრაჱლისათა, ეგრე ყვეს, 
		ვითარცა უბრძანა უფალმან მოსეს. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>