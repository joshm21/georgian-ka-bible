<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 34)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი ოცდამეთოთხმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ახლოს მოდით, ერებო, რომ გაიგონოთ! ყურადღებით იყავით, ხალხებო! გაიგონოს მიწამ და 
მისმა სავსებამ, ქვეყანამ და ყოველმა მისმა აღმონაცენმა! </p>
		</td>
		<td width="2%" valign="top">1</td>
		<td width="48%" valign="top">
<p>შემოკრიბენით ნათესავნი და ისმინეთ, მთავარნო! ისმინეთ ქუეყანამან და 
დამკჳდრებულთა მას შინა, მკჳდროანმან და ერმან მისშორისმან. </p>
		</td>
	</tr>
	<tr>
		<td valign="top">2</td>
		<td width="48%" valign="top">









რადგან უფლის რისხვაა ყველა ერზე და გაცეცხლება მთელს მათ მხედრობაზე; შერისხა 
ისინი, დასახოცად გასწირა. </td>
		<td valign="top">2</td>
		<td width="48%" valign="top">
მით, რამეთუ გულისწყრომაჲ უფლისაჲ ყოველთა ზედა წარმართთა და რისხვა რიცხუსა ზედა 
მათსა წარწყმედად მათდა და მიცემად მათდა მოსასრველად, </td>
	</tr>
	<tr>
		<td valign="top">3</td>
		<td valign="top">მათი დახოცილები გადაიყრებიან, მათი გვამები სიმყრალეს 
		აუშვებენ და მთები დალბებიან მათი სისხლისგან. </td>
		<td valign="top">3</td>
		<td valign="top">ხოლო წყლულნი მათნი დაცჳვენ და მკუდარნი. და აღვიდეს 
		საყნოსი მათი, და დასოვლდენ მთანი სისხლისაგან მათისა. </td>
	</tr>
	<tr>
		<td valign="top">4</td>
		<td valign="top">დალბება ცის მთელი მხედრობა და ცა ეტრატივით დაიგრაგნება, 
		ჩამოცვივა მთელი მხედრობა, როგორც ფურცელი ცვივა ვაზს და მჭკნარი ფოთოლი - 
		ლეღვის ხეს. </td>
		<td valign="top">4</td>
		<td valign="top">და დადნენ ყოველნი ძალნი ცისანი, და წარიგრაგნოს ცაჲ, 
		ვითარცა წიგნი. და ყოველნი ვარსკულავნი დამოცჳვენ, ვითარცა ფურცელნი 
		ვენაჴისაგან და ვითარცა დაცჳვიან ფურცელნი ლეღჳსაგან. </td>
	</tr>
	<tr>
		<td valign="top">5</td>
		<td valign="top">რადგან დაითრო ცაში ჩემი მახვილი; აჰა, დაეშვება ის 
		ედომზე და ჩემგან შერისხულ ხალხზე დასასჯელად. </td>
		<td valign="top">5</td>
		<td valign="top">დაითრო ჴრმალი ჩემი შორის ცისა, აჰა, იდუმეასა ზედა 
		გარდამოვიდეს და ერსა ზედა წარწყმედისასა მშჯავრისა თანა. </td>
	</tr>
	<tr>
		<td valign="top">6</td>
		<td valign="top">უფლის მახვილი სავსეა სისხლით, გაპოხილია ქონით, კრავთა 
		და თიკანთა სისხლით, კერძების თირკმელთა ქონით; რადგან მსხვერპლშეწირვა 
		აქვს უფალს ბოცრაში და დიდი ხოცვა ედომის მიწაზე. </td>
		<td valign="top">6</td>
		<td valign="top">მახჳლი უფლისაჲ აღივსო სისხლითა, განზრქა ცმელისაგან 
		კრავთასა და ცმელისაგან ვაცთა და ვერძთასა, რამეთუ მსხუერპლი უფლისაჲ 
		ბოსორს და დაკლვა დიდი იდუმეას შინა. </td>
	</tr>
	<tr>
		<td valign="top">7</td>
		<td valign="top">კამეჩები დაეცემიან მასთან ერთად და ხბორები ხარებთან 
		ერთად, დაითრობა სისხლით მიწა და ქონით გაიპოხება მისი მტვერი. </td>
		<td valign="top">7</td>
		<td valign="top">და დაეცნენ მდიდარნი და ვერძნი და კურონი, და დაითროს 
		ქუეყანა სისხლისა მიერ და განძღეს მიწა ცმელითა მათითა. </td>
	</tr>
	<tr>
		<td valign="top">8</td>
		<td valign="top">რადგან შურისგების დღე აქვს უფალს, ნაცვალგების წელი 
		სიონის სარჩელისთვის. </td>
		<td valign="top">8</td>
		<td valign="top">რამეთუ დღე სასჯელისა არს უფლისა და წელიწადი 
		კუალად-გებისა საშჯელისა სიონისა წარმოდგა. </td>
	</tr>
	<tr>
		<td valign="top">9</td>
		<td valign="top">მისი ხევები კუპრად გადიქცევა და მისი მტვერი - გოგირდად, 
		მისი მიწა მოგიზგიზე კუპრი გახდება. </td>
		<td valign="top">9</td>
		<td valign="top">და გარდაიქცენ ჴევნებნი მისნი ფისად და ქუეყანა მისი 
		წუნწუბას. და იყოს ქუეყანა მისი, ვითარცა ფისი მგზებარე </td>
	</tr>
	<tr>
		<td valign="top">10</td>
		<td valign="top">არ ჩაქრება არც დღე, არც ღამე; უკუნისამდე იდინებს 
		კვამლი, თაობიდან თაობამდე უკაცრიელი იქნება და არავინ იქნება იქ გამვლელი 
		სამარადისოდ. </td>
		<td valign="top">10</td>
		<td valign="top">ღამე და დღე, და არ დაშრტეს საუკუნესა ჟამსა. და აღვიდეს 
		კუამლი მისი ზემო ნათესავთამი და ჟამსა შინა მრავალსა მოოჴრდეს. </td>
	</tr>
	<tr>
		<td valign="top">11</td>
		<td valign="top">ჭოტი და ზღარბი დაიმკვიდრებენ მას, ბუკიოტი და ყორანი 
		დაიბუდებენ მასში; გასჭიმავს მასზე უსახურობის ლარს და უდაბურობის შვეულს. </td>
		<td valign="top">11</td>
		<td valign="top">დაემკჳდრნენ მას შინა მფრინველნი, და გრძღაბნი, და ძერანი 
		და ყორანნი, და დადებულ იქმნეს მის ზედა საბელი ქუეყანისსაზომელი ოჴრებისა, 
		და ვირკენტავროსნი დაემკჳდრნენ მის შორის. </td>
	</tr>
	<tr>
		<td valign="top">12</td>
		<td valign="top">მისი აზნაურნი სამეფოს ვერ გამოაცხადებენ იქ; მისი 
		მთავარნი გადაშენდებიან. </td>
		<td valign="top">12</td>
		<td valign="top">მთავარნი მისნი არა იყვნენ, რამეთუ მეფენი მათნი და 
		მთავარნი და დიდებულნი მისნი იყვნენ წარსაწყმედელად. </td>
	</tr>
	<tr>
		<td valign="top">13</td>
		<td valign="top">მის დარბაზებში ეკალი ამოვა, ქაცვი და ძეძვი - მის 
		ციხე-სიმაგრეებში, ტურების სადგომად იქცევა და სირაქლემათა საცხოვრებლად. </td>
		<td valign="top">13</td>
		<td valign="top">და აღმოსცენდენ ქალაქთა შინა მათთა საეკლენი ხენი და 
		სიმაგრეთა შორის მისთა. და იყოს საყოფელ სირინოსთა, და ეზოებ სირაქლემთა, </td>
	</tr>
	<tr>
		<td valign="top">14</td>
		<td valign="top">ყოველი ჯურის მხეცი შეეყრება ერთმანეთს, ოჩოკოჩი ოჩოკოჩს 
		დაუწყებს ხმობას; აქ დაიბუდებს ალი და იპოვის სადგურს. </td>
		<td valign="top">14</td>
		<td valign="top">და შეემთხჳნენ ეშმაკნი ვირკენტავროსთა, და ჴმობდეს 
		მოყვასი მოყვსისა მიმართ. მუნ განისუენებდენ ვირკენტავროსნი, რამეთუ პოვეს 
		თავთა თჳსთა განსუენებაჲ. </td>
	</tr>
	<tr>
		<td valign="top">15</td>
		<td valign="top">აქ მოიკალათებს გველი, დაყრის კვერცხეხს, გამოჩეკავს და 
		თავის ჩრდილში მოუყრის თავს; აქ მოიყრიან თავს ძერები სათითაოდ. </td>
		<td valign="top">15</td>
		<td valign="top">მუნ დაიბუდა გრძღაბმან, და დაჰმარხნა ქუეყანამან ყრმანი 
		მისნი კრძალულებით. მუნ შეიმთხჳნეს ირემნი და იხილნეს პირნი ურთიერთასნი, </td>
	</tr>
	<tr>
		<td valign="top">16</td>
		<td valign="top">მოძებნეთ უფლის წიგნში და წაიკითხეთ: არცერთი მათგანი არ 
		დააკლდება, სათითაოდ საძებარნი არ იქნებიან, რადგან თავად მისმა ბაგემ 
		ბრძანა და მისმა სულმა თავი მოუყარა. </td>
		<td valign="top">16</td>
		<td valign="top">რიცხუეულად წარვლეს და ერთი მათგანი არ წარწყმდა. 
		მოყუასმან მოყუასი არა გამოიძიეს, რამეთუ უფალმან ამცნო მათ და სულმან 
		მისმან შეკრიბნა იგინი. </td>
	</tr>
	<tr>
		<td valign="top">17</td>
		<td valign="top">მან უყარა მათ წილი და მისმა ხელმა დაუდგინა საზღვარი; 
		საუკუნოდ დაიმკკიდრებენ მას, თაობიდან თაობამდე იქ იცხოვრებენ. </td>
		<td valign="top">17</td>
		<td valign="top">და მან დააგდოს მათ ზედა წილი, და ჴელმან მისმან 
		განნაწილნა ძოვნად საუკუნედმდე ჟამად, დაიმკჳდრნედ ნათესავთამდე 
		ნათესავთასა, განისუენებდენ მის ზედა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>