<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - პირველი ნეშტთა (თავი 28)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>პირველი ნეშტთა</h1>
<h2>თავი ოცდამერვე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
შეყარა დავითმა იერუსალიმში ისრაელის ყველა მთავარი, შტოთა მთავარნი, დასების 
მთავარნი, მეფის სამსახურში მყოფნი, ათასისთავები, ასისთავები, მეფისა და მისი 
ძეების მთელი საქონ-საყოლის მოურავები, სახლთუხუცესები და ყველა მაგარი ვაჟკაცი. </p>
		</td>
		<td width="2%" valign="top">1</td>
		<td width="48%" valign="top">
<p>და შეკრიბნა დავით ყოველნი მთავარნი ისრაჱლისანი, და მთავარნი მსაჯულთანი და 
ყოველნი მთავარნი მდღევართმსახურთანი, და გარემოსმცველნი მეფისანი, და მთავარნი 
ათასეულთანი, ასეულთანი, და საფასეთმცველნი, და რაოდენნი იყუნეს მონაგებთა მისთა 
ზედა, და ყოველნი ძლიერნი მისნი, და მოღუაწენი ერისანი, რომელნი იყუნეს იერუსალჱმს
</p>
		</td>
	</tr>
	<tr>
		<td valign="top">2</td>
		<td valign="top">
ფეხზე წამოდგა დავითი და თქვა: ყური დამიგდეთ, ჩემო ძმებო და ჩემო ხალხო! გულით 
მეწადა ამეშენებინა განსასვენებელი სახლი უფლის აღთქმის კიდობნისთვის, ჩვენი 
ღმერთის ფერხთა დასადგმელი, და მოვემზადე ასაშენებლად. </td>
		<td valign="top">2</td>
		<td valign="top">და აღდგა დავით მეფე შორის კრებულისა მის და თქუა: 
		ისმინეთ ჩემი, ძმანო, და ერო ჩემო! გულსა ჩემსა იყო ზრახვა - შენებად სახლი 
		განსასუენებელი კიდობნისა შჯულისა უფლისა, დასადგმელი ფერჴთა უფლისა 
		ღმრთისა ჩუენისათა. და მოუმზადე მე საქმისა მისთჳს, საჴმარი: ოქრო, ვეცხლი, 
		პილენძი, რვალი, რკინა და ძელნი მრავალნი </td>
	</tr>
	<tr>
		<td valign="top">3</td>
		<td valign="top">მაგრამ ღმერთმა მითხრა: ჩემს სახელზე სახლს ნუ ააშენებ! 
		რადგან მეომარი კაცი ხარ და სისხლი გაქვს დაღვრილიო. </td>
		<td valign="top">3</td>
		<td valign="top">და თქუა ღმერთმან: არა მიშენო მე შენ სახლი, 
		სახელის-დებად ჩემდა, რამეთუ კაცი მბრძოლი ხარ შენ და სისხლი მრავალი 
		დასთხიე! </td>
	</tr>
	<tr>
		<td valign="top">4</td>
		<td valign="top">უფალმა, ისრაელის ღმერთმა, მამაჩემის სახლიდან ამომირჩია, 
		რათა მთელი ისრაელის მეფე გავმხდარიყავი სამარადისოდ. რადგან იუდა ამოირჩია 
		მთავრად, იუდას სახლიდან მამაჩემის სახლი ამოირჩია, მამაჩემის ძეთაგან ჩემი 
		გამეფება ინება მთელ ისრაელზე. </td>
		<td valign="top">4</td>
		<td valign="top">და გამომირჩია მე უფალმან ღმერთმან ისრაჱლისამან 
		ყოვლისაგან სახლისა მამისა ჩემისა ყოფად მეფედ ისრაჱლსა ზედა უკუე და სათნო 
		იყო სახლი იუდასი და სახლისაგან იუდასისა სახლი მამისა ჩემისა და ძეთაგან 
		მამისა ჩემისათა ჩემდა ინება, რათა ვიყო მე მეფედ ყოველსა ზედა ისრაჱლსა </td>
	</tr>
	<tr>
		<td valign="top">5</td>
		<td valign="top">ყველა ჩემს ვაჟს შორის კი, რადგან მრავალი შვილი მომცა 
		უფალმა, ჩემი ძე სოლომონი ამოირჩია, რათა დამჯდარიყო უფლის სამეფოს ტახტზე, 
		ისრაელზე. </td>
		<td valign="top">5</td>
		<td valign="top">და ყოველთაგან ძეთა ჩემთა, რამეთუ მრავალნი ძენი მომცნა 
		მე ღმერთმან, გამოირჩია ძე ჩემი სოლომონ დაჯდომად იგი საყდართა ზედა 
		სუფევისა უფლისასა ისრაჱლსა ზედა. </td>
	</tr>
	<tr>
		<td valign="top">6</td>
		<td valign="top">მითხრა: შენი ძე სოლომონი ააშენებს ჩემს სახლსა და 
		ეზოებს, რადგან იგი ძედ ამოვირჩიე და მე ვიქნები მისი მამა.</td>
		<td valign="top">6</td>
		<td valign="top">და მრქუა მე ღმერთმან: სოლომონ, ძემან შენმან, აღაშენოს 
		სახლი ჩემი და ეზო ჩემი, რამეთუ სათნო-ვიყავ იგი, რათა იყოს იგი ძედ ჩემდა 
		და მე ვიყო მისა მამა. </td>
	</tr>
	<tr>
		<td valign="top">7</td>
		<td valign="top">სამარადისოდ გავამაყარებ მის სამეფოს, თუ იგი მტკიცედ 
		დაიცავს ჩემს მცნებებს და სჯულდებას, როგორც დღემდის იცავდა.</td>
		<td valign="top">7</td>
		<td valign="top">და წარმოუმართო მეფობა მისი ვიდრე საუკუნოდ, უკუეთუ უძლოს 
		დაცვად მცნებათა ჩემთა და სამართალთა ჩემთა, ვითარცა-ესე დღეს. </td>
	</tr>
	<tr>
		<td valign="top">8</td>
		<td valign="top">ახლა კი მთელი ისრაელის, უფლის კრებულის, თვალწინ, ჩვენი 
		ღმერთის გასაგონად გეუბნებით: დაიცავით და გამოიკითხეთ უფლის, თქვენი 
		ღმერთის, ყველა მცნება, რათა დოვლათიან ქვეყანას დაეპატრონოთ და თქვენს 
		შემდეგ თქვენს შვილებს დაუმკვიდროთ უკუნისამდე. </td>
		<td valign="top">8</td>
		<td valign="top">და აწ წინაშე ყოვლისა კრებულისა უფლისა და სასმენელთა 
		მიმართ ღმრთისა ჩუენისათა დაიმარხნოთ ყოველნი მცნებანი უფლისა ღმრთისა 
		ჩუენისა, რათა დაიმკჳდროთ თქუენ ქუეყანა ესე კეთილი და დაუმკჳდრეთ ძეთა 
		თქუენთა შემდგომად თქუენსა უკუნისამდე. </td>
	</tr>
	<tr>
		<td valign="top">9</td>
		<td valign="top">ხოლო შენ, სოლომონ, ძეო ჩემო, იცოდე მამაშენის ღმერთი 
		წრფელი გულითა და ხალისიანი სულით. ემსახურე, რადგან ყოველთა გულის 
		მხილველია უფალი და ყველა ფიქრისა და ზრახვის მცოდნეა. ძებნას თუ დაუწყებ, 
		იპოვი კიდეც. თუ შენ მიატოვებ, ისიც სამუდამოდ მიგატოვებს. </td>
		<td valign="top">9</td>
		<td valign="top">და აწ, სოლომონ, ძეო ჩემო, იცან ღმერთი მამათა შენთა და 
		ჰმონებდ მას სრულითა გულითა და სულისა ნებითა შენითა, რამეთუ ყოველთა გულთა 
		განმკითხველი არს ღმერთი და ყოველნი გულისზრახვანი იცნის. უკეთუ ეძიებდე 
		მას, გეპოოს შენ იგი და უკუეთუ დაუტეო იგი, დაგიტეოს შენცა მან სრულიად </td>
	</tr>
	<tr>
		<td valign="top">10</td>
		<td valign="top">ახლა უყურე, რაკი უფალმა გამოგარჩია უფლის საწმიდრის 
		ამშენებლად, მტკიცედ დეგ და გააკეთე. </td>
		<td valign="top">10</td>
		<td valign="top">და, აჰა, ესერა, სათნო-გიყო შენ უფალმან შენებად მისა 
		სახლი სიწმიდისა, განძლიერდი და იქმოდე. </td>
	</tr>
	<tr>
		<td valign="top">11</td>
		<td valign="top">
<p>
მისცა დავითმა სოლომონს, თავის ძეს გეგმა კარიბჭისა, მისი სახლებისა, 
განძთსაცავებისა, ქორედებისა, შიდა ოთახებისა და კიდობნის სახლისა. 
</p>
		</td>
		<td valign="top">11</td>
		<td valign="top">
<p>და მისცა დავით სოლომონს, ძესა თჳსსა, სახე ტაძრისა და სახლისა მისისა, და 
ქორებისა მის ზაკქოსა მისისა და ქორთა მათ, და საუნჯეთა მათ შინაგანთა და სახლისა 
სალხინებელისა </p>
		</td>
	</tr>
	<tr>
		<td valign="top">12</td>
		<td valign="top">ასევე ყველაფრის გეგმა, რისი გაკეთებაც გულში ჰქონდა: 
		უფლის სახლის ეზოებისა, ირგვლივ განლაგებული ყველა ოთახის, ღვთის სახლის 
		საგანძურისა და შემოწირულობათა საგანძურისა, </td>
		<td valign="top">12</td>
		<td valign="top">და სახე, რომელი აქუნდა გონებასა შინა თჳსსა ეზოთა მათ 
		სახლისა უფლისათა და ყოვლისა მის სენაკებისა გარემო საუნჯეთა მათ წმიდათა. </td>
	</tr>
	<tr>
		<td valign="top">13</td>
		<td valign="top">მღვდელთა და ლევიანთა დასებისა, უფლის სახლის სამსახურის 
		ყველა საქმისა, უფლის სახლის სამსახურისთვის საჭირო ყველა ჭურჭლისა, </td>
		<td valign="top">13</td>
		<td valign="top">და საყოფელთა მათ მღდელთა და სამსახურებელთა მათ მღდელთა 
		და ლევიტელთა და ყოველსა მას საქმესა მსახურებისასა სახლისა უფლისასა, </td>
	</tr>
	<tr>
		<td valign="top">14</td>
		<td valign="top">ოქროულობა, ოქროს წონით, ყველა სამსახურებელი 
		ჭურჭლისთვის, ვერცხლის ყველა ჭურჭლისთვის, წონით ერთად, ყველა 
		სამსახურებელი ჭურჭლისთვის. </td>
		<td valign="top">14</td>
		<td valign="top">და სასწორითა მით ოქროსათა და ვეცხლისათა, </td>
	</tr>
	<tr>
		<td valign="top">15</td>
		<td valign="top">წონა ოქროს სასანთლეებისა და მისი ოქროს ლამპრებისა, 
		თითოეული სასანთლისა და ლამპრის წონასთან ერთად; ასევე ვერცხლის 
		სასანთლეები, მისი სასანთლეებისა და ლამპრების წონასთან ერთად, როგორც 
		თითოეული სასანთლის სამსახურის წესია. </td>
		<td valign="top">15</td>
		<td valign="top">და სასანთლეთა აღწონილი მისცა მას ეგრევე მსგავსად, </td>
	</tr>
	<tr>
		<td valign="top">16</td>
		<td valign="top">ოქროს წონა საწირი ტაბლებისთვის და ყველა მაგიდისთვის. 
		ასევე ვერცხლი ვერცხლის ტაბლებისთვის. </td>
		<td valign="top">16</td>
		<td valign="top">სასწორი ტაბლებისა შესაწირავთასა, თჳთოეულისა ტაბლისა 
		ოქროსასა და ეგრეთვე ვეცხლისათა, </td>
	</tr>
	<tr>
		<td valign="top">17</td>
		<td valign="top">ხალასი ოქრო ჩანგლებისთვის, სასხურებლებისთვის, 
		ჯამებისთვის. ოქროს ფიალებისთვის, თითოეული ფიალის წონასთან ერთად, აგრეთვე 
		ვერცხლის ფიალებისთვის, თითოეული ფიალის წონასთან ერთად. </td>
		<td valign="top">17</td>
		<td valign="top">და ფუცხუებისა, და შესაწირავად ღჳნისათა, და ფიალებისა 
		მის ოქროსათა და ვეცხლისათა, პარაფსიტებისა თჳთვეულისა სასწორისა, </td>
	</tr>
	<tr>
		<td valign="top">18</td>
		<td valign="top">საკმევის სამსხვერპლოსთვის გასუფთავებული ოქრო წონასთან 
		ერთად, და გეგმა ეტლისა და ოქროს ქერუბიმებისა, რომელთა ფრთებიც გადაშლილი 
		და გადაფარებული იყო უფლის აღთქმის კიდობანზე. </td>
		<td valign="top">18</td>
		<td valign="top">და საკურთხეველისა მის საკუმეველთასა ოქროსაგან 
		გამოცდილისა სასწორი უჩუენა მას, და ხატი იგი ეტლისა მის ქერობინთასა, 
		განმარტებულ ფრთენი მათნი, რათა აგრილობდენ კიდობანსა მას სჯულისა 
		უფლისასა. </td>
	</tr>
	<tr>
		<td valign="top">19</td>
		<td valign="top">ეს ყველაფერი უფლის ხელით არის ჩაწერილი, მან ჩამაგონა 
		გეგმის ყოველი წვრილმანი. </td>
		<td valign="top">19</td>
		<td valign="top">ყოველივე წიგნითა ჴელითა უფლისათა მისცა დავით სოლომონს, 
		მსგავსად მოცემულისა მის მისა გულისხმის-ყოფისა საქმარისა მის სახისაებრ. </td>
	</tr>
	<tr>
		<td valign="top">20</td>
		<td valign="top">უთხრა დავითმა თავის ძეს სოლომონს: მტკიცედ დეგ და 
		გამხნევდი, ნუ შიშობ და ნუ ძრწი, რადგან უფალი ღმერთი, ჩემი ღმერთი, შენთან 
		არის, არ განგიდგება იგი და არ მიგატოვებს, ვიდრე არ შეასრულებ უფლის 
		სახლის სამსახურის ყველა საქმეს. </td>
		<td valign="top">20</td>
		<td valign="top">და ჰრქუა დავით სოლომონს, ძესა თჳსსა: განძლიერდი და მჴნე 
		იყავ, ნუ გეშინინ და ნუცა შესძრწუნდები, რამეთუ უფალი ღმერთი ჩემი შენ თანა 
		არს. არა დაგაგდოს შენ და არცა დაგიტეოს შენ, ვიდრემდე აღასრულო შენ 
		ყოველივე საქმარი სამსახურებისა მის სახლისა მისისა უფლისა. და, აჰა, 
		ესერა, სახე ტაძრისა და სახლისა მისისა და ზაკქო და ქორებისა და საუნჯეთა 
		მათ შინაგანთა, და სახლისა მის სალხინებელისა და სახე სახლისა უფლისაჲ </td>
	</tr>
	<tr>
		<td valign="top">21</td>
		<td valign="top">აჰა, მღვდელთა და ლევიანთა დასები, ღვთის სახლის 
		ყოველგვარი სამსახურის გასაწევად. მხარში გიდგანან ყველა საქმეში ბეჯითნი 
		და ყველა სამუშაოს მცოდნენი. მთავრები და მთელი ხალხი კი შენს ყველა 
		ბრძანებებს ემორჩილებიან. </td>
		<td valign="top">21</td>
		<td valign="top">და, აჰა, ესერა, მღდევრითმსახურნი მღდელნი და ლევიტელნი, 
		ყოველსა მას მსახურებასა სახლისა უფლისა ღმრთისასა, და შენ თანა არიან 
		ყოველსა საქმესა, ყოველნი გულსმოდგინენი სიბრძნითა ყოველსა მას ხუროებსა, 
		და მთავარნი და ყოველი ერი ყოველთა სიტყუათა შენთა არიან მორჩილ </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>