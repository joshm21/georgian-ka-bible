<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - სიბრძნე სოლომონისა (თავი 5)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>სიბრძნე სოლომონისა</h1>
<h2>თავი მეხუთე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
მაშინ მართალი დიდი სილაღით წარდგება მათ წინაშე, რომელთაც შეურაცხყვეს და მისი 
ღვაწლი აბუჩად აიგდეს. </p>
		</td>
		<td width="2%" valign="top">1</td>
		<td width="48%" valign="top">
<p>მაშინ დადგეს მართალი განცხადებულებითა დიდითა წინაშე პირსა მაჭირვებელისა 
თჳსისასა, და რომელთა შეურაცხ-ყვნეს შრომანი მათნი, </p>
		</td>
	</tr>
	<tr>
		<td valign="top">2</td>
		<td valign="top">მისი მხილველნი მძიმე შიშით შეძრწუნდებიან და გააოცებთ 
		მისი მოულოდნელი ხსნა. </td>
		<td valign="top">2</td>
		<td valign="top">იხილონ და შეძრწუნდენ შიშითა ბოროტითა და განკჳრდენ 
		დიდებულებასა მაცხოვარებისა მისისასა. </td>
	</tr>
	<tr>
		<td valign="top">3</td>
		<td valign="top">ერთმანეთში იტყვიან მონანულნი, აკვნესდებიან და იტყვიან 
		სულშეჭირვებულნი: </td>
		<td valign="top">3</td>
		<td valign="top">და იტყოდიან გულსა თჳსსა სინანულით, და იწროებითა 
		სულისათა სულთ-ითქუმიდენ და თქუან: ესე იგი არს, რომელი-იგი ოდესმე გუქონდა 
		ჩუენ საკიცხელად და იგავად ყუედრებისა. </td>
	</tr>
	<tr>
		<td valign="top">4</td>
		<td valign="top">ეს იყო სწორედ, ვინც ოდესღაც გვყავდა დასაცინად და 
		კიცხვის არაკად უგუნურებს; მისი ცხოვრება სიგიჟედ მივიჩნიეთ, მისი 
		აღსასრული კი უპატიობად. </td>
		<td valign="top">4</td>
		<td valign="top">ჩუენ, უგუნურთა, ცხორება მისი შეგუერაცხა სიცბილად და 
		სიკუდილი მისი უპატიოდ, </td>
	</tr>
	<tr>
		<td valign="top">5</td>
		<td valign="top">როგორღა შეირაცხა უფლის ძეთა შორის და წმიდათა ხვედრი 
		წილად როგორ ერგო? </td>
		<td valign="top">5</td>
		<td valign="top">ვითარ შეურაცხია ესე ძეთა შორის ღმრთისათა და წმიდათა 
		შორის ნაწილი მისი. </td>
	</tr>
	<tr>
		<td valign="top">6</td>
		<td valign="top">ამგვარად, გადავსცდით ჭეშმარიტების გზას, აღარ გვინათებდა 
		სამართლიანობის ნათელი და აღარც მზე ამოდიოდა ჩვენთვის. </td>
		<td valign="top">6</td>
		<td valign="top">შევსცეთით გზისა მისგან ჭეშმარიტებისასა. სიმართლისა იგი 
		ნათელი არა გამოგვიჩნდა ჩუენ. </td>
	</tr>
	<tr>
		<td valign="top">7</td>
		<td valign="top">ბილიკები ჩვენი ურჯულოებითა და წარწყმედით ავავსეთ, უვალი 
		უდაბნოები გადავლახეთ, მაგრამ უფლის გზა კი ვერ შევიცანით. </td>
		<td valign="top">7</td>
		<td valign="top">უშჯულოებისა გზითა აღვივსენით და წარწყმედისათა. ვიდოდეთ 
		უდაბნოთა უგზოთა, და გზა უფლისა არა ვიცანთ. </td>
	</tr>
	<tr>
		<td valign="top">8</td>
		<td valign="top">რა სარგებლობა მოგვიტანა ჩვენ ამპარტავნობამ? და 
		სიმდიდრით ქადილმა რა შეგვმატა? </td>
		<td valign="top">8</td>
		<td valign="top">რა მარგო ჩუენ ამპარტავანებამან ჩუენმან? და რა შემეწია 
		ჩუენ სიმდიდრე იგი სილაღისა? </td>
	</tr>
	<tr>
		<td valign="top">9</td>
		<td valign="top">წარხდა ეს ყოველივე, როგორც ჩრდილი და როგორც ხმა, 
		დარხეული და მიმწყდარი. </td>
		<td valign="top">9</td>
		<td valign="top">წარჰჴდა იგი, ვითარცა აჩრდილი და ვითარცა ამბავი, რომელი 
		ადრე განქარდის. </td>
	</tr>
	<tr>
		<td valign="top">10</td>
		<td valign="top">
როგორც ქრება მღელვარე წყალზე მიმავალი ხომალდის კვალი, როგორც ტალღებში მისი 
ძირისგან გავლებული ბილიკი, </td>
		<td valign="top">10</td>
		<td valign="top">და ვითარცა ნავი ღელვასა ზღჳსასა წარვიდის და კუალი 
		არღარა იპოის, არცა ადგილი სლვისა მისისა ღელვათა ზედა, </td>
	</tr>
	<tr>
		<td valign="top">11</td>
		<td valign="top">ან როგორც ცაში აფრენილი ჩიტისგან არ რჩება ნაკვალევი, 
		გარდა ფრთანაცემი და სტვენით გაკვეთილი ნაზი ჰაერისა, </td>
		<td valign="top">11</td>
		<td valign="top">
გინა თუ მფრინველი რა გამოფრინდის აერსა, არა იპოის სახე სლვისა, გუემისა ნაწევართა 
იტანჯების ქარისაგან სულმცირისა, აღიღებნ ძლით, მძაფრად ძრავნ ფრთეთა და განვლის, 
ამისა შემდგომად არა იპოის სასწაული განსლვისა მისისა. </td>
	</tr>
	<tr>
		<td valign="top">12</td>
		<td valign="top">
ან როგორც მიზნისკენ გატყორცნილი ისრით გაბასრული ჰაერი მყისვე შეიკვრის და ისრის 
კვალი წაიშლება, </td>
		<td valign="top">12</td>
		<td valign="top">
ანუ ვითარცა ისარი განტყორცებული ბანსა, განაპის აერი და მუნვე შეირწყუის, და ვერ 
საცნაურ იქმნის განსლვა იგი მისი. </td>
	</tr>
	<tr>
		<td valign="top">13</td>
		<td valign="top">
<p>
ჩვენც ასე ვიშვით და აღვესრულეთ, ვერ გამოვაჩინეთ სიქველის ნიშანი, არამედ 
დავუძლურდით ჩვენივე ბოროტებით. </p>
		</td>
		<td valign="top">13</td>
		<td valign="top">
<p>ეგრევე ჩუენ ვიქმნენით და მოვაკლდით, და სათნოებისა სასწაული არა გუაქუს, 
რაჲთამცა ვაჩუენეთ, რამეთუ უკეთურებათა შინა ჩუენთა განვილიენით. </p>
		</td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">14</td>
		<td valign="top">
რამეთუ ეგრეთვე იტყოდიან: ჯოჯოხეთს შინა, რომელთა სცოდეს სასოება უღმრთოთა. </td>
	</tr>
	<tr>
		<td valign="top">14</td>
		<td valign="top">რადგან უღვთოს იმედი ქრება როგორც მტვერი, ქარისგან 
		ატაცებული, როგორც ცვრის წვეთები, ქარიშხლისგან გაბნეული, როგორც კვამლი, 
		ქარისგან გაფანტული, და ერთ დღეს სტუმრებული კაცის ხსოვნასავით წაიშლება. </td>
		<td valign="top">15</td>
		<td valign="top">
ვითარცა მტუერი ქარისაგან მოღებული, და ნეფხუა წულილი, ალმური არმურისაგან 
განიდევნა და ვითარცა კუამლი, ქარისაგან განიბნია და ვითარცა ჴსენება მდგურისა 
ერთდღისა, წარვიდა. </td>
	</tr>
	<tr>
		<td valign="top">15</td>
		<td valign="top">მართალნი კი საუკუნოდ იცოცხლებენ; მათი საზღაური 
		უფალთანაა და უზენაესი ზრუნავს მათზე. </td>
		<td valign="top">16</td>
		<td valign="top">
მართალნი საუკუნოდ ცხონდენ, და უფლისა მიერ არს სასყიდელი მათი და ზრუნვა მათთჳს 
მაღლისა მიერ. </td>
	</tr>
	<tr>
		<td valign="top">16</td>
		<td valign="top">ამიტომაც მიიღებენ დიდებულ სამეფოს და სიკეთის შარავანდს 
		უფლის ხელიდან, რომელიც მარჯვენით იფარავს მათ და თავის მკლავით შეეწევა. </td>
		<td valign="top">17</td>
		<td valign="top">
ამისთჳს მოიღონ მეუფება შუენიერებისა და შარავანდედი სიკეთისა ჴელისაგან უფლისა, 
რამეთუ მარჯუენითა თჳსითა დაიფარნეს იგინი და მკლავითა თჳსითა შეეწიოს მათ. </td>
	</tr>
	<tr>
		<td valign="top">17</td>
		<td valign="top">აიღებს სრულ საჭურველს - თავის მრისხანებას და აღჭურავს 
		თავის ქმნილებას, რათა მტრებზე შური იძიოს. </td>
		<td valign="top">18</td>
		<td valign="top">
და მოიღოს ყოვლად საჭურველი შურისა მისისა და შეჭურნეს დაბადებულნი მისნი - ძლევად 
მტერთა. </td>
	</tr>
	<tr>
		<td valign="top">18</td>
		<td valign="top">შეიმოსება აბჯრით - სამართლიანობით და დაიდგამს მუზარადს 
		- მოუსყიდველ სამართალს; </td>
		<td valign="top">19</td>
		<td valign="top">
და შეჰმოსოს ჯაჭჳ სიმართლისა და დაადგას ჩაფხუტად სასჯელი შეუორგულებული. </td>
	</tr>
	<tr>
		<td valign="top">19</td>
		<td valign="top">დაწვდება უძლეველ ფარს - სიწმინდეს, </td>
		<td valign="top">20</td>
		<td valign="top">
მოიღოს თორნე უძლეველი - სიწმიდე, </td>
	</tr>
	<tr>
		<td valign="top">20</td>
		<td valign="top">მკაცრ რისხვას გალესავს მახვილივით და მასთან ერთად 
		სამყაროც გაილაშქრებს შეშლილებზე. </td>
		<td valign="top">21</td>
		<td valign="top">
და აღლესოს თუალუხუავი რისხვაჲ მახჳლად, მის თანა ჰბრძოდის სოფელი უგუნურთა მიმართ. </td>
	</tr>
	<tr>
		<td valign="top">21</td>
		<td valign="top">ღრუბლებიდან, როგორც მოზიდული მშვილდიდან, 
		გამოიტყორცნებიან მარჯვედ ნასროლი ელვის ისრები და სამიზნისკენ 
		გაფრინდებიან. </td>
		<td valign="top">22</td>
		<td valign="top">
და ვიდოდიან მიმართებულად საისრენი ელვათანი და ღრუბელთაგან, ვითარცა კეთილთა 
სიმგურგულითა მშჳლდისათა სარბიელსა ზედა მოსრვიდეს </td>
	</tr>
	<tr>
		<td valign="top">22</td>
		<td valign="top">ლოდსატყორცნელის მსგავსად რისხვით წამოუშენს სეტყვა, 
		ზღვის წყალიც გაცოფდება და მდინარენიც გაშმაგებით წარღვნიან მათ. </td>
		<td valign="top">23</td>
		<td valign="top">
და კლდისა საისრითა გულისწყრომითა სავსედ დაეცემოდიან სეტყუანი, განრისხნეს მათ 
ზედა წყალი ზღჳსა და მდინარენი წარღუნიდენ სასტიკად. </td>
	</tr>
	<tr>
		<td valign="top">23</td>
		<td valign="top">მათ წინააღმდეგ აღდგება ძლიერების სული და გრიგალივით 
		გაფანტავს მათ. მოაოხრებს ურჯულოება მთელს ქვეყნიერებას და მბრძანებელთა 
		ტახტებს ბოროტმოქმედება დაამხობს. </td>
		<td valign="top">24</td>
		<td valign="top">
და წინააღუდგეს მათ სული ძლიერებისა და ვითარცა არმური განანქრინენ იგინი და 
მოაოჴროს ყოველი ქუეყანა უშჯულოებამან და ძჳრისმოქმედმან, და დაამჴუნეს საყდარნი 
ძლიერთანი.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>