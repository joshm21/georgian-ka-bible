<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ეზეკიელ წინასწარმეტყველი (თავი 21)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ეზეკიელ წინასწარმეტყველი</h1>
<h2>თავი ოცდამეერთე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
იყო უფლის სიტყვა ჩემს მომართ ნათქვამი:</p>
		</td>
		<td width="2%" valign="top">&nbsp;</td>
		<td width="48%" valign="top">
&nbsp;</td>
	</tr>
	<tr>
		<td valign="top">2</td>
		<td valign="top">ადამის ძევ! თემანის გზისკენ მიაქციე პირი და უქადაგე 
		სამხრეთს, ნეგების ველის ტყეს უწინასწარმეტყველე.</td>
		<td valign="top">&nbsp;</td>
		<td valign="top">&nbsp;</td>
	</tr>
	<tr>
		<td valign="top">3</td>
		<td valign="top">
უთხარი ნეგების ტყეს: ისმინე უფლის სიტყვა, ასე ამბობს-თქო უფალი ღმერთი: აჰა, 
ცეცხლს წაგიკიდებ და შეგიჭამს ცეცხლი ყველა ნედლ ხეს და ყველა ხმელ ხეს; არ ჩაქრება 
აბრიალებული ალი და გადაიბუგება ყოველი სახე სამხრეთიდან ჩრდილოეთამდე.</td>
		<td valign="top">&nbsp;</td>
		<td valign="top">
&nbsp;</td>
	</tr>
	<tr>
		<td valign="top">4</td>
		<td valign="top">დაინახავს ყოველი ხორციელი, რომ მე, უფალმა, დავანთე 
		ცეცხლი და არ ჩაქრება.</td>
		<td valign="top">&nbsp;</td>
		<td valign="top">&nbsp;</td>
	</tr>
	<tr>
		<td valign="top">5</td>
		<td valign="top">ვთქვი: ეჰა, უფალო ღმერთო! ჩემზე ამბობენ, იგავების 
		მთხზველი არ არისო?</td>
		<td valign="top">&nbsp;</td>
		<td valign="top">&nbsp;</td>
	</tr>
	<tr>
		<td valign="top">6</td>
		<td valign="top">იყო უფლის სიტყვა ჩემს მომართ ნათქვამი:</td>
		<td valign="top">1</td>
		<td valign="top">და იყოს სიტყუაჲ უფლისაჲ ჩემდამო და თქუა: </td>
	</tr>
	<tr>
		<td valign="top">7</td>
		<td valign="top">ადამის ძევ! მიაქციე პირი იერუსალიმისკენ და იქადაგე 
		საწმიდარებზე, უწინასწარმეტყველე ისრაელის მიწას.</td>
		<td valign="top">2</td>
		<td valign="top">ამისთჳს წინაწარმეტყუელებდ, ძეო კაცისაო, განიმტკიცე პირი 
		შენი იერუსალჱმსა ზედა და მიიხილე სიწმიდეთა მიმართ მათთა და 
		წინაწარმეტყუელებდ ქუეყანად ისრაჱლისა. </td>
	</tr>
	<tr>
		<td valign="top">8</td>
		<td valign="top">უთხარი ისრაელის მიწას, ასე ამბობს-თქო უფალი ღმერთი: 
		აჰა, მოვდივარ შენზე, ამოვიწვდი მახვილს ქარქაშიდან და მოვკვეთავ შენგან 
		მართალს და ბოროტეულს.</td>
		<td valign="top">3</td>
		<td valign="top">და თქუ: ამას იტყჳს უფალი, უფალი: აჰა, ესერა, მე შენდამი 
		და გამოვიტაცო ჴელისსაპყრობი ჩემი ბუდისაგან მისისა და მოვსრა შენგან 
		ყოველი ცრუჲ და უსჯულოჲ; </td>
	</tr>
	<tr>
		<td valign="top">9</td>
		<td valign="top">რადგან უნდა მოვკვეთო შენგან მართალი და ბოროტეული, 
		ამიტომაც ამოიწვდება ჩემი მახვილი ქარქაშიდან ყოველი ხორციელის წინააღმდეგ 
		სამხრეთიდან ჩრდილოეთამდე.</td>
		<td valign="top">4</td>
		<td valign="top">ვითარცა-იგი მოვსრა შენგან, ეგრეთ მოისრას ჴელისსაპყრობი 
		ჩემი ბუდისაგან მისისა ყოველსა ზედა ჴორციელსა მზისა აღმოსავალითგან ვიდრე 
		ჩრდილომდე. </td>
	</tr>
	<tr>
		<td valign="top">10</td>
		<td valign="top">მიხვდება ყოველი ხორციელი, რომ მე, უფალმა, ამოვიწვადე 
		ჩემი მახვილი ქარქაშიდან და აღარ ჩაეგება.</td>
		<td valign="top">5</td>
		<td valign="top">და ცნას ყოველმან ჴორციელმან, რამეთუ მე ვარ უფალი, 
		გამოვიტაცე ჴელისაპყრობი ჩემი ქარქაშით მისით, და არღა მიიქცეს არღა მერმე. </td>
	</tr>
	<tr>
		<td valign="top">11</td>
		<td valign="top">
<p>
შენ კი, ადამის ძევ, იკვნესე წელმოტეხილმა და გამწარებულმა, იკვნესე მათ თვალწინ!</p>
		</td>
		<td valign="top">6</td>
		<td valign="top">და შენ, ძეო კაცისაო, სულთითქუენ შემუსრვასა ზედა ძუალთა 
		შენთასა და სალმობიერად სულთითქუნე წინაშე თუალთა მათთა. </td>
	</tr>
	<tr>
		<td valign="top">12</td>
		<td valign="top">
თუ გეტყვიან, რაზე კვნესიო, უთხარი, ავ ამბავზე, რომელიც მოდის-თქო, და დადნება 
ყოველი გული, დაუძლურდება ყოველი ხელი, შეღონდება ყოველი სული, წყლად წავა ყოველი 
მუხლი. აჰა, მოვიდა და ახდა, ამბობს უფალი ღმერთი.</td>
		<td valign="top">7</td>
		<td valign="top">
და იყოს, უკუეთუ თქუან შენდამი: ვისთჳს სულთითქუამ შენ? და ჰრქუა: ბავთსა ზედა, 
რამეთუ მოვალს და შეიმუსროს ყოველი გული, და დაიჴსნენ ყოველნი ჴელნი, და განცივნეს 
ყოველი ჴორცი და ყოველი სული, და ყოველნი ბარკალნი შეიგინნენ სინედლითა; აჰა, 
მოვალს და იყოს, - იტყჳს ადონაი უფალი. </td>
	</tr>
	<tr>
		<td valign="top">13</td>
		<td valign="top">იყო უფლის სიტყვა ჩემს მომართ ნათქვამი:</td>
		<td valign="top">8</td>
		<td valign="top">და იქმნა სიტყუაჲ უფლისაჲ ჩემდამო მეტყუელი: </td>
	</tr>
	<tr>
		<td valign="top">14</td>
		<td valign="top">ადამის ძევ! იწინასწარმეტყველე და თქვი, ასე ამბობს-თქო 
		უფალი. თქვი: მახვილი, მახვილი გალესილია და გაფერილიც!</td>
		<td valign="top">9</td>
		<td valign="top">ძეო კაცისაო, წინაწარმეტყუელებდ და სთქუა: ამათ იტყჳს 
		ადონაი უფალი, თქუ: მახჳლო, მახჳლო, აღიმახუე და განწყერ, </td>
	</tr>
	<tr>
		<td valign="top">15</td>
		<td valign="top">გალესილია დასაკლავის დასაკლავად; გაფერილია, რომ ელავდეს 
		ელვასავით! ანთუ გვიხაროდეს, ჩემი ძის კვერთხს რომ სძულს ყოველი ხე?</td>
		<td valign="top">10</td>
		<td valign="top">რაჲთა დაჰკლნე საკლველებნი, აღიმახუე, რაჲთა იქმნე 
		აელვებულ, მზა დაჴსნად, მოსრევდ, შეურაცხ-ჰყოფდ ფხურიდი, ძეო ჩემო, ყოველსა 
		ხესა! </td>
	</tr>
	<tr>
		<td valign="top">16</td>
		<td valign="top">მიცემულია გასაფერად, რომ ხელმა ჩაბღუჯოს; გალესილია ეს 
		მახვილი და გაფერილი, რომ მკვლელს ჩაბარდეს ხელში.</td>
		<td valign="top">11</td>
		<td valign="top">და მისცა მას განმზადებული პყრობად ჴელი მისი, აღილესა 
		მახჳლი, არს მზა მიცემად იგი ჴელსა განმგურემლისასა, </td>
	</tr>
	<tr>
		<td valign="top">17</td>
		<td valign="top">იყვირე და ივალალე, ადამის ძევ! რადგან ის მოღერებულია 
		ჩემს ხალხზე, ისრაელის ყველა მთავარზე; მახვილს არიან მიცემულნი ჩემს 
		ხალხთან ერთად. ამიტომ ირტყი თეძოებზე.</td>
		<td valign="top">12</td>
		<td valign="top">ღაღად-ყავ და ვალალაებდ, ძეო კაცისაო! რამეთუ ესე იქმნა 
		ერსა შორის ჩემსა, ესე ყოველთა შორის მისათხრობელთა მათ ერთა ისრაჱლისათა, 
		მოახლენი ჩემნი სამახჳლოდ იქმნეს ერისა ჩემისა. და ამისთჳს დაიტყუელენ 
		ჴელითა შენითა, </td>
	</tr>
	<tr>
		<td valign="top">18</td>
		<td valign="top">რადგან განსაცდელი გამოვლილია და რა იქნება, თუ მოძულე 
		კვერთხიც აღარ იარსებებს, ამბობს უფალი ღმერთი.</td>
		<td valign="top">13</td>
		<td valign="top">რამეთუ განმართლებულ არს. და რაჲ მერმე, უკუეთუ ტომი 
		განერეს? - იტყჳს ადონაჲ უფალი, - არა იყოს. </td>
	</tr>
	<tr>
		<td valign="top">19</td>
		<td valign="top">შენ კი, ადამის ძევ, იწინასწარმეტყველე და ხელი ხელს 
		შემოჰკარი და სამგზის გაორკეცდება მახვილი. მუსვრის მახვილია ეს, დიდი 
		შემუსვრის მახვილი, მათი მდევარი.</td>
		<td valign="top">14</td>
		<td valign="top">და შენ, ძეო კაცისაო, წინაწარმეტყუელე, დაიტყუელე ჴელი 
		ჴელსა ზედა და ამრჩობლწილე მახჳლი, მესამე მახჳლი წყლულებათაჲ არს, მახჳლი 
		წყლულებათაჲ დიდი, და განაკრთვნე იგინი, </td>
	</tr>
	<tr>
		<td valign="top">20</td>
		<td valign="top">რომ შედრკეს გულები და მათ ჭიშკრებთან დაცემულნი 
		გამრავლდნენ, მივუშვებ სასტიკ მახვილს, ვაგლახ, გასაელვებლად შექმნილს, 
		საკლავად წამახულს!</td>
		<td valign="top">15</td>
		<td valign="top">რაჲთა შეიმუსროს გული მათი და განმრავლდენ უძლურებანი. 
		ყოველსა ზედა ბჭესა მათსა მიეცნენ მახჳლსა კლვად: ვაშა, მახჳლ იქმნა კლვად, 
		ვაშა, იქმნა ლესულებით, ვითარცა ელვაჲ. </td>
	</tr>
	<tr>
		<td valign="top">21</td>
		<td valign="top">
<p>
უკან შეტრიალდი, მარჯვნივ გადი, წინ წადი, მარცხნივ გადი! ყოველი მხრისკენ არის 
მიმართული შენი პირისახე.</p>
		</td>
		<td valign="top">16</td>
		<td valign="top">განვლე, აღმახუენ მარჯუენით და მარცხენით, ვიდრეცა პირი 
		შენი მიიქცეს! </td>
	</tr>
	<tr>
		<td valign="top">22</td>
		<td valign="top">მეც შემოვკრავ ხელს ხელზე და რისხვას დავიცხრობ. მე, 
		უფალი ვლაპარაკობ.</td>
		<td valign="top">17</td>
		<td valign="top">ხოლო მეცა დავიტყუელო ჴელი ჩემი ჴელისა მიმართ და მიუტეო 
		გულისწყრომაჲ ჩემი, - მე, უფალი, ვიტყოდე. </td>
	</tr>
	<tr>
		<td valign="top">23</td>
		<td valign="top">
იყო უფლის სიტყვა ჩემს მომართ ნათქვამი:</td>
		<td valign="top">18</td>
		<td valign="top">
და იქმნა სიტყუაჲ უფლისაჲ ჩემდამო მეტყუელი: </td>
	</tr>
	<tr>
		<td valign="top">24</td>
		<td valign="top">შენ კი, ადამის ძევ! დაისახე ორი გზა ბაბილონის მეფის 
		მახვილის მოსასვლელად; ერთი ქვეყნიდან გამოვა ორივე. ქმენი ნიშანი, ქალაქის 
		მთავარ გზაზე ქმენი.</td>
		<td valign="top">19</td>
		<td valign="top">და შენ, ძეო კაცისაო, განუწესენ თავსა შენსა ორნი გზანი 
		შესლვად მახჳლი მეფისა ბაბილონისა; სოფლისაგან ერთისა გამოვიდენ ორნი 
		დაწყებანი განმზადებად ჴელი მგურემელი დასაწყისსა გზისა თითოეულისა 
		ქალაქისასა. </td>
	</tr>
	<tr>
		<td valign="top">25</td>
		<td valign="top">დასახე გზა მახვილის მოსასვლელად რაბათში, ყამონიანთა 
		ქალაქში, და იუდაში, გამაგრებულ იერუსალიმში;</td>
		<td valign="top">20</td>
		<td valign="top">მგურემელად. დასაწყისსა გზისასა დააწესენ შესლვად 
		რაბვადსა ზედა ძეთა ამონისთასა მახჳლი, და იუდას ზედა იერუსალიმს შინა 
		გარემოდგომით </td>
	</tr>
	<tr>
		<td valign="top">26</td>
		<td valign="top">რადგან შეჩერდა ბაბილონის მეფე გზაჯვარედინზე, ორი გზის 
		თავში, სამკითხაოდ ისვრის ისრებს, ეკითხება თერაფიმებს, ღვიძლს 
		ათვალიერებს.</td>
		<td valign="top">21</td>
		<td valign="top">მით, რამეთუ დადგეს მეფე ბაბილონისაჲ დასაბამისასა ზედა 
		გზასა, დასაწყისსა ზედა ორთა გზათასა მისნობად მისნობისა და აღმოდუღებად 
		კუერთხი და გამოკითხვად ქანდაკებულთა მათ და ღჳძლისმსტრობად. </td>
	</tr>
	<tr>
		<td valign="top">27</td>
		<td valign="top">მის ხელმარჯვნივ იერუსალიმზე იყო წილი, რომ განელაგებინათ 
		ტარანები, ხოცვა-ჟლეტისთვის გაეხსნათ პირი, აეტეხათ საომარი ყიჟინა, 
		ტარანები კარიბჭეებისკენ მიეშვირათ, აღემართათ მიწაყრილები და აეგოთ 
		გოდლები.</td>
		<td valign="top">22</td>
		<td valign="top">და მარჯუენით მისსა იქმნა სამისნოჲ იერუსალჱმსა ზედა 
		მოდგმად პატნეზი, აღებად პირი ღაღადებითა და ამაღლებად ჴმაჲ ყივილისა თანა 
		ნესტჳსასა, მოდგმად პატნეზი ბჭეთა ზედა მისთა, და მოდებად მიწაჲ და 
		აღშენებად საისართა. </td>
	</tr>
	<tr>
		<td valign="top">28</td>
		<td valign="top">ეს ყალბ მისნობასავით იქნება მათ თვალში; ფიცით კი 
		შეჰფიცეს, მაგრამ ეს ახსენებს მათ დანაშაულს, რომ შეპყრობილ იქნან.</td>
		<td valign="top">23</td>
		<td valign="top">და თჳთ იგი მათდა, ვითარცა მემისნე მისნობისაჲ წინაშე 
		მათდა და მეშვიდე ყონ მეშვიდემანცა აღმჴსენებელმან სიცრუჲსა მათისამან 
		შეპყრობად. </td>
	</tr>
	<tr>
		<td valign="top">29</td>
		<td valign="top">ამიტომ ასე ამბობს უფალი ღმერთი: რაკი თავად იხსენებთ 
		თქვენს დანაშაულს თქვენი შეცოდებების გამოაშკარავებით და თქვენი ცოდვების 
		ჩვენებით ყველა თქვენს საქმეში, რაკი თავად იხსენებთ, ხელით იქნებით 
		შეპყრობილნი.</td>
		<td valign="top">24</td>
		<td valign="top">ამისთჳს ამათ იტყჳს ადონაი უფალი: მათ წილ, რომელ 
		მოიჴსენენით სიცრუვენი მათნი გამოსაცხადებელად უთნოობათა თქუენთა, 
		საჩუენებელად ცოდვათა თქუენთა ყოველთა შინა უსჯულოებათა თქუენთა და ყოველთა 
		შინა სიმარჯუეთა თქუენთა, მის წილ, რომელ აღიჴსენეთ, ამათ შინა მოესრულნეთ. </td>
	</tr>
	<tr>
		<td valign="top">30</td>
		<td valign="top">შენ კი, ურჯულო, ბოროტეულო მთავარო ისრაელისა, რომელსაც 
		დაუდგა ჟამი, როცა უნდა მოეღოს ბოლო დანაშაულს,</td>
		<td valign="top">25</td>
		<td valign="top">და შენ, ბილწო უსჯულოო, წინამძღუარო ისრაჱლისაო, არღა 
		მოწევნულ არს დღე ჟამსა შინა სიცრუჲს აღსასრულისასა. </td>
	</tr>
	<tr>
		<td valign="top">31</td>
		<td valign="top">
<p>
ასე ამბობს უფალი ღმერთი: მოიშორე ჯიღა და მოიხადე გვირგვინი; ყოველთვის ასე არ 
იქნება: მდაბალი აღზევდება, აღზევებული დამდაბლდება.</p>
		</td>
		<td valign="top">26</td>
		<td valign="top">ამათ იტყჳს ადონაი უფალი: აღიძარცუე კიდარი და მოიჴადე 
		გჳრგჳნი, ესე არა ეგევითარი იყოს, დაამდაბლე მაღალი და აღამაღლე მდაბალი. </td>
	</tr>
	<tr>
		<td valign="top">32</td>
		<td valign="top">დამხობას, დამხობას, დამხობას ვუწილხვედრებ და ესეც აღარ 
		იქნება, სანამ ის არ მოვა, ვის ხელშიც არის სამართალი, რომ მას ჩავაბარო.</td>
		<td valign="top">27</td>
		<td valign="top">სიცრუვედ სიცრუვედ, სიცრუვედ დავდვა იგი, არცა იგი 
		ეგევითარი იყოს, ვიდრემდის მოვიდეს, რომლისა ჯერ-არს მსჯავრი, და მივსცე 
		მას. </td>
	</tr>
	<tr>
		<td valign="top">33</td>
		<td valign="top">შენ კი, ადამის ძევ, იწინასწარმეტყველე და თქვი: ასე 
		ამბობს-თქო უფალი ღმერთი ყამონიანებზე და მათ სირცხვილზე. თქვი: მახვილი, 
		მახვილია გაშიშვლებული დასახოცავად, გაფერილია შესამუსრად, რომ ელვარებდეს.</td>
		<td valign="top">28</td>
		<td valign="top">და შენ, ძეო კაცისაო, წინაწარმეტყუელებდ და სთქუა: ამათ 
		იტყჳს ადონაი უფალი ძეთა მიმართ ამმონისთა და ყუედრებათა მიმართ მათთა, და 
		სთქუა: მახჳლო, მახჳლო, ჴდილო მკლველობად. და აღმოწუდილო მოსრულებად. </td>
	</tr>
	<tr>
		<td valign="top">34</td>
		<td valign="top">
ყალბი ხილვებით, ცრუ მისნობით მიგაგდებენ გვამებთან დახოცილ ბოროტეულთა, რომელთაც 
დაუდგათ ჟამი, როცა ბოლო უნდა მოეღოს დანაშაულს.</td>
		<td valign="top">29</td>
		<td valign="top">
აღდეგ, რაჲთა ელვიდე ხილვასა შინა შენსა ამაოსა და მისნობასა შინა შენსა ცრუსა 
მიცემად შენდა ქედთა ზედა წყლულებათა უსჯულოთასა, რომელთაჲ მოიწია დღე ჟამსა შინა 
სიცრუჲს დასასრულისასა! </td>
	</tr>
	<tr>
		<td valign="top">35</td>
		<td valign="top">ჩააგე თავის ქარქაშში; შენი გაჩენის ადგილას, შენი შობის 
		ქვეყანაში განგსჯი შენ.</td>
		<td valign="top">30</td>
		<td valign="top">მიიქეც ქარქაშად შენდა და ნუ დაადგრები ადგილსა ამას 
		შინა, რომელსა იქმენ, ქუეყანასა შინა თჳსსა გსაჯო შენ. </td>
	</tr>
	<tr>
		<td valign="top">36</td>
		<td valign="top">გადმოვანთხევ შენზე ჩემს რისხვას, ჩემი ბრაზის ცეცხლს 
		მოგასუნთქავ და ხელთ მიგცემ ხალხს, გამძვინვარებულს, განადგურებაში 
		გაწაფულს.</td>
		<td valign="top">31</td>
		<td valign="top">და მივჰფინო შენ ზედა რისხვაჲ ჩემი, ცეცხლითა რისხვისა 
		ჩემისაჲთა მოვჰბერო შენ ზედა და განგცე შენ ჴელთა კაცთა ბარბაროზთასა, 
		მხუროებელთა განხრწნისათასა. </td>
	</tr>
	<tr>
		<td valign="top">37</td>
		<td valign="top">ცეცხლს მიეცემი შესაჭმელად, შენი სისხლი ქვეყნის შუაგულში 
		იდგება და არავინ გაგიხსენებს, რადგან მე, უფალმა ვთქვი.</td>
		<td valign="top">32</td>
		<td valign="top">ცეცხლისა მიერ იყო შესაჭმელ. სისხლი შენი იყოს საშუალ 
		ქუეყანისა შენისა, არღა იყოს შენდა ჴსენებაჲ მით, რამეთუ მე უფალი ვიტყოდე. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>