<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იესო ნავეს ძე (თავი 23)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იესო ნავეს ძე</h1>
<h2>თავი ოცდამესამე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
მრავალი ხანი გამოხდა მას შემდეგ, რაც მოასვენა უფალმა ისრაელი გარეშემო 
მტრებისაგან, და მოხუცდა იესო, ხანში შევიდა. </p>
		</td>
		<td width="2%" valign="top">1</td>
		<td width="48%" valign="top">
<p>და იყო შემდგომად დღეთა მრავალთა, ოდეს განუსუენა უფალმან ისრაჱლსა ყოველთაგან 
მტერთა გარემოჲს და ისო მოხუცებულ იყო და მოდგომილ დღეთა. </p>
		</td>
	</tr>
	<tr>
		<td valign="top">2</td>
		<td valign="top">მოუხმო იესომ მთელს ისრაელს, მის უხუცესებს, მის 
		თავკაცებს, მის მსაჯულებს, მის ზედამხედველებს და უთხრა მათ: მე დავბერდი, 
		ხანში შევედი. </td>
		<td valign="top">2</td>
		<td valign="top">და მოუწოდა ისო ყოველთა ძეთა ისრაჱლისათა და მოხუცებულთა 
		მათთა, და და მთავართა მათთა, და მსაჯულთა მათთა, და მწიგნობართა მათთა, დ 
		ჰრქუა მათ: მე დავბერდი და გარდავჴედ დღეთა. </td>
	</tr>
	<tr>
		<td valign="top">3</td>
		<td valign="top">თქვენი თვალით გაქვთ ნანახი ყველაფერი, რაც უფალმა, 
		თქვენმა ღმერთმა დამართა ყველა ამ ხალხს თქვენს წინაშე, რადგან უფალი, 
		თქვენი ღმერთი იყო, თქვენთვის რომ იბრძოდა. </td>
		<td valign="top">3</td>
		<td valign="top">ხოლო თქუენ იხილეთ, რავდენი უყო უფალმან ღმერთმან 
		ჩუენმან, ყოველთა ნათესავთა მათ პირისაგან თქუენისა, რამეთუ უფალი ღმერთი 
		თქუენი, იგი თავადი ჰბრძოდა თქუენ წილ. </td>
	</tr>
	<tr>
		<td valign="top">4</td>
		<td valign="top">ხედავთ, წილად გარგუნეთ ყველა ეს დარჩენილი ხალხი თქვენი 
		შტოების სამკვიდროდ, იორდანედან მოყოლებული, და ყველა ხალხი, რომელიც 
		აღვგავე დიდ ზღვამდე, მზის დასავლამდე. </td>
		<td valign="top">4</td>
		<td valign="top">იხილეთ, რამეთუ დაგიტევენ თქუენ ნათესავნი ესე დაშთომილნი 
		შორის ნაწილთა ნათესავთა თქუენთასა იორდანითგან ყოველნი ნათესავნი, რომელ 
		მოვსრენ, და ზღჳთ დიდითგან იზღუანვის მზისდასავალადმდე. </td>
	</tr>
	<tr>
		<td valign="top">5</td>
		<td valign="top">თავად უფალი, თქვენი ღმერთი აყრის მათ თქვენგან და 
		განდევნის, რათა დაიმკვიდროთ მათი ქვეყანა, როგორც ნათქვამი აქვს თქვენთვის 
		უფალს, თქვენს ღმერთს. </td>
		<td valign="top">5</td>
		<td valign="top">ხოლო უფალმან ღმერთმან ჩუენმან მან მოსრნეს იგინი 
		პირისაგან ჩუენისა, ვიდრემდის წარწყმდენ და მიუვლინნეს მათ მჴეცი ველურნი, 
		ვიდრემდის მოისრნენ იგინი და მეფენი მათნი პირისაგან თქუენისა. და 
		დაიმკჳდრეთ ქუეყანაჲ იგი მათი, ვითარცა გრქუა თქუენ უფალმან ღმერთმან 
		ჩუენმან. </td>
	</tr>
	<tr>
		<td valign="top">6</td>
		<td valign="top">მტკიცედ დაიცავით და შეასრულეთ ყველაფერი, რაც მოსეს 
		რჯულის წიგნშია ჩაწერილი, არ გადაუხვიოთ მას არც მარჯვნივ, არც მარცხნივ. </td>
		<td valign="top">6</td>
		<td valign="top">განძლიერდით აწ ფრიად დამარხვად და ყოფად ყოველთა წერილთა 
		წიგნსა შინა შჯულისა მოსესისათა, რათა არა გარდაიქციოთ მისგან მარჯულ ანუ 
		მარცხლ. </td>
	</tr>
	<tr>
		<td valign="top">7</td>
		<td valign="top">ნუ შეერევით ამ ხალხს, თქვენს შორის რომ დარჩნენ, ნუ 
		ახსენებთ მათი ღმერთების სახელს და ნურც დაიფიცავთ მათ, ნურც ემსახურებით 
		და ნურც თაყვანს სცემთ. </td>
		<td valign="top">7</td>
		<td valign="top">რათა არა შეერთნეთ ნათესავთა ამათ დაშთომილთა, და 
		სახელები ღმერთთა მათთა არა ითქუას თქუენ შორის. და ნუ ჰფუცავთ მათ, ნუცა 
		ჰმსახურებთ მათ, ნუცა თაყუანის-სცემთ მათ. </td>
	</tr>
	<tr>
		<td valign="top">8</td>
		<td valign="top">არამედ უფალს, თქვენს ღმერთს მიეწებეთ, როგორც დღემდე 
		იქცეოდით. </td>
		<td valign="top">8</td>
		<td valign="top">არამედ უფალსა ღმერთსა ჩუენსა შეეკრძალენით, ვითარცა 
		ჰყავთ მოაქადღედმდე. </td>
	</tr>
	<tr>
		<td valign="top">9</td>
		<td valign="top">
უფალმა აჰყარა თქვენგან დიდი და ძლიერი ხალხები, დღემდე არავინ ყოფილა, რომ თქვენ 
გაგმკლავებოდათ. </td>
		<td valign="top">9</td>
		<td valign="top">და მოსრნეს იგინი უფალმან პირისაგან თქუენისა ნათესავნი 
		დიდ-დიდნი და ძლიერნი, და თქუენ არა ვინ დაგიდგეს წინაშე თქუენსა 
		მოაქადღედმდე. </td>
	</tr>
	<tr>
		<td valign="top">10</td>
		<td valign="top">
<p>
ერთი თქვენიანი განდევნის მათ ათასს, რადგან თავად უფალი, თქვენი ღმერთი იბრძვის 
თქვენთვის, როგორც შეპირებული იყო. </p>
		</td>
		<td valign="top">10</td>
		<td valign="top">
<p>ერთმან თქუენგანმან დევნნა ათასნი, რამეთუ უფალი ღმერთი თქუენი იგი თავადი 
ჰბრძოდა თქუენ წილ, ვითარცა გრქუა თქუენ. </p>
		</td>
	</tr>
	<tr>
		<td valign="top">11</td>
		<td valign="top">
ეცადეთ, კვლავ თქვენივე სიცოცხლისათვის, რომ გიყვარდეთ უფალი, თქვენი ღმერთი. </td>
		<td valign="top">11</td>
		<td valign="top">და ეკრძალენით ფრიად და გიყუარდეთ უფალი ღმერთი ჩუენი. </td>
	</tr>
	<tr>
		<td valign="top">12</td>
		<td valign="top">
თუ განდგებით და მიეწებებით ამ დანარჩენ ხალხს, თქვენს შორის რომ დარჩნენ, 
დაუმოყვრდებით მათ და ასე შეერევით ერთმანეთს, </td>
		<td valign="top">12</td>
		<td valign="top">უკუეთუ მოიქცეთ და შეერთნეთ დაშთომილთა და წარმართთა 
		ამათ, რომელ არიან თქუენ თანა, და მზა-უყოთ მათა მიმართ, და აღერინეთ მათ 
		და იგინი თქუენ, </td>
	</tr>
	<tr>
		<td valign="top">13</td>
		<td valign="top">
იცოდეთ, აღარ აჰყრის უფალი თქვენგან ამ ხალხებს, არამედ მახედ და ხაფანგად, შოლტად 
ექცევიან თქვენს ფერდებს, ეკლად ჩაგესობიან თვალში, ვიდრე არ გადაშენდებით ამ 
მადლიანი მიწიდან, რომელიც უფალმა, თქვენმა ღმერთმა მოგცათ თქვენ. </td>
		<td valign="top">13</td>
		<td valign="top">უწყებით უწყოდეთ, რამეთუ არღარა შესძინოს უფალმან 
		ნათესავი ესე მოსრვად პირისაგან თქუენისა. და იყვნენ იგინი თქუენდა საფრჴე 
		და საცთურ და პატნეზ ფერჴთა თქუენთა და ისარ თუალთა თქუენთა, ვიდრემდის 
		წარსწყმდეთ ქუეყანისა ამისგან კეთილისა, რომელ მიგცა თქუენ უფალმან 
		ღმერთმან თქუენმან. </td>
	</tr>
	<tr>
		<td valign="top">14</td>
		<td valign="top">
აჰა, დღეს მივდივარ წუთისოფლის წესისამებრ. მთელი თქვენი გულითა და სულით შეიგნეთ, 
რომ არცერთი სიტყვა არ გაცუდებულა იმ სასიკეთო სიტყვებიდან, რაც თქვენზე უთქვამს 
უფალს, თქვენს ღმერთს. </td>
		<td valign="top">14</td>
		<td valign="top">ხოლო მივალ გზასა ჩემსა, ვითარცა ყოველნი, რომელ არიან 
		ქუეყანასა ზედა და სცნათ გულითა თქუენითა და სულითა თქუენითა, რამეთუ არა 
		დააკლდა სიტყუაჲ ერთი ყოველთაგან სიტყუათა, რომელნი თქუნა უფალმან ღმერთმან 
		ჩუენმან თქუენდამო. ყოველი მოიწია თქუენდა, ერთიცა არა დააკლდა მათგანი. </td>
	</tr>
	<tr>
		<td valign="top">15</td>
		<td valign="top">
როგორც აგიხდათ ყველა სასიკეთო სიტყვა, რაც უფალს, თქვენს ღმერთს ჰქონდა ნათქვამი 
თქვენთვის, ასევე აგიხდენთ უფალი მუქარის სიტყვას, ვიდრე არ აღგვის ყველას ამ 
მადლიანი მიწიდან, რომელიც უფალმა, თქვენმა ღმერთმა მოგცათ თქვენ. </td>
		<td valign="top">15</td>
		<td valign="top">და იყოს, ვითარცა მოვიდეს თქუენ ზედა ყოველი ესე სიტყუაჲ 
		კეთილი, რომელი თქუა უფალმან ღმერთმან თქუენ ზედა; ეგრეთვე მოავლინოს თქუენ 
		ზედა უფალმან ყოველი სიტყუაჲ ბოროტი, ვიდრემდის არა მოისრნეთ თქუენ 
		ქუეყანისა ამისგან კეთილისა, რომელ მიგცა თქუენ უფალმან ღმერთმან თქუენმან. </td>
	</tr>
	<tr>
		<td valign="top">16</td>
		<td valign="top">
თუ გადახვალთ უფლის, თქვენი ღმერთის აღთქმას, რომელიც დადებული აქვს თქვენთან, 
წახვალთ და უცხო ღმერთებს დაუწყებთ სამსახურს და თაყვანისცემას, უფლის რისხვა 
დაგატყდებათ თავს და დაუყოვნებლივ გადაშენდებით ამ მადლიანი ქვეყნიდან, რომელიც 
თქვენთვის მოუცია. </td>
		<td valign="top">16</td>
		<td valign="top">რაჟამს გარდაჰჴდეთ თქუენ აღთქუმასა უფლისა ღმრთისა 
		თქუენისასა, რომელი გამცნო თქუენ და მიხჳდეთ მსახურებად ღმერთთა უცხოთა, 
		თაყუანის-ცემად მათა, და განრისხნეს თქუენ ზედა უფალი და წარსწყმდეთ 
		ადრე-ადრე ქუეყანით. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>