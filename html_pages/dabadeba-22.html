<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 22)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი ოცდამეორე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">	<tr>
		<td width="2%" valign="top">1</td>
		<td width="48%" valign="top">ამ ამბების შემდეგ იყო, რომ გამოსცადა 
		აბრაამი ღმერთმა და უთხრა: აბრაამ! მიუგო: აქა ვარ! </td>
		<td width="2%" valign="top">1</td>
		<td width="48%" valign="top">და იყო, შემდგომად სიტყჳსა ამის ღმერთმან 
		გამოსცადა აბრაჰამ და ჰრქუა მას: აბრაჰამ, აბრაჰამ. ხოლო მან თქუა: აჰა, 
		მე. </td>
	</tr>
	<tr>
		<td valign="top">2</td>
		<td valign="top">უთხრა: მოჰკიდე ხელი შენს შვილს, შენს მხოლოდშობილს, 
		რომელიც გიყვარს, ისაკს, და წადი მორიას მხარეში. იქ შესწირე აღსავლენ 
		მსხვერპლად ერთ მთაზე, რომელსაც გიჩვენებ. </td>
		<td valign="top">2</td>
		<td valign="top">და ჰრქუა მას: მოიყუანე ძე შენი ისაკი და წარვედ 
		ქუეყანასა მაღალსა და შეწირე იგი მუნ ყოვლად დასაწველად ერთსა ზედა 
		მთათაგანსა, რომელსა მე გრქუა შენ. </td>
	</tr>
	<tr>
		<td valign="top">3</td>
		<td valign="top">ადგა დილაადრიანად აბრაამი, შეკაზმა სახედარი, თან 
		წაიყოლა ორი მსახური ბიჭი და ისაკი, თავისი შვილი; დაჩეხა სამსხვერპლო 
		შეშაც, ადგა და წავიდა ადგილისკენ, ღმერთმა რომ მიუნიშნა. </td>
		<td valign="top">3</td>
		<td valign="top">აღდგა აბრაჰამ განთიად და აღსხნა კარაულსა თჳსსა და 
		წარიყვანნა მის თანა ორნი მონანი და ისაკ, ძე თჳსი, და დაკოდა შეშაჲ 
		მსხუერპლისათჳს, და აღდგა და წარვიდა, და მოვიდა ადგილსა მას, რომელსაცა 
		ჰრქუა მას ღმერთმან მესამესა დღესა. </td>
	</tr>
	<tr>
		<td valign="top">4</td>
		<td valign="top">მესამე დღეს გაიხედა აბრაამმა და შორიდან დაინახა ის 
		ადგილი. </td>
		<td valign="top">4</td>
		<td valign="top">და აღიხილნა აბრაჰამ თუალნი თჳსნი და იხილა ადგილი იგი 
		შორით. </td>
	</tr>
	<tr>
		<td valign="top">5</td>
		<td valign="top">უთხრა აბრაამმა მსახურ ბიჭებს: თქვენ აქ დარჩით 
		სახედართან, მე და ეს ბიჭი კი იქ წავალთ, თაყვანს ვცემთ და თქვენთან 
		მოვბრუნდებით. </td>
		<td valign="top">5</td>
		<td valign="top">და ჰრქუა აბრაჰამ მონათა თჳსთა: დასხედით მანდა კარაულისა 
		თანა, და მე და ყრმაჲ ვსე წარვიდეთ ვიდრე იქიმდე და თაყუანისს-ვსცეთ და 
		თქუენდავე მოვაქციოთ. </td>
	</tr>
	<tr>
		<td valign="top">6</td>
		<td valign="top">აიღო აბრამმა სამსხვერპლო შეშა, აჰკიდა ისაკს, თავის 
		შვილს; ხელში დაიჭირა ცეცხლი და დანა, და ასე წავიდნენ ორნი ერთად. </td>
		<td valign="top">6</td>
		<td valign="top">წარიღო აბრაჰამ შეშაჲ მსხუერპლისაჲ და აღჰკიდა ისაკს, 
		ძესა თჳსსა. და მოიღო ცეცხლიცა ჴელითა თჳსითა და დანაკი. და წარვიდეს 
		ორნი-ვე ზოგად. </td>
	</tr>
	<tr>
		<td valign="top">7</td>
		<td valign="top">უთხრა ისაკმა აბრაამს, თავის მამას, უთხრა: მამაჩემო! 
		უთხრა აბრაამმა: რა იყო, შვილო? უთხრა ისაკმა: ცეცხლი და შეშა მოგვაქვს. 
		აღსავლენი კრავი სადღა არის? </td>
		<td valign="top">7</td>
		<td valign="top">ჰრქუა ისაკ აბრაჰამს, მამასა თჳსსა: თქუ, მამაო. ხოლო მან 
		ჰრქუა: რაჲ არს, შჳლო? და ისაკ ჰრქუა: აჰა ცეცხლი და შეშაჲ; სადა არს 
		ცხოვარი მსხუერპლისაჲ? </td>
	</tr>
	<tr>
		<td valign="top">8</td>
		<td valign="top">უთხრა აბრაამმა: ღმერთი გამოაჩენს თავისთვის აღსავლენ 
		კრავს. ასე მიდიოდნენ ორნი ერთად. </td>
		<td valign="top">8</td>
		<td valign="top">ხოლო აბრაჰამ ჰრქუა: ღმერთმან იგულოს თავისა თჳსისა 
		ცხოვარი მსხუერპლად, შჳლო წარვიდეს ორნივე ზოგად. </td>
	</tr>
	<tr>
		<td valign="top">9</td>
		<td valign="top">მიადგნენ იმ ადგილს, ღმერთმა რომ უთხრა, და აღმართა იქ 
		აბრაამმა სამსხვერპლო, დააწყო შეშა, შეკრა ისაკი, თავისი შვილი, და დასვა 
		იგი სამსხვერპლოზე, შეშის ზემოთ. </td>
		<td valign="top">9</td>
		<td valign="top">და მიიწივნეს ადგილსა მას, რომელსა ჰრქუა მას ღმერთმან. 
		და აღაშენა აბრაჰამ საკურთხეველი და დაასხა შეშაჲ. და შეკრა ისაკი, ძე 
		თჳსი, და დადვა იგი საკურთხეველსა მას ზედა შეშასა თანა. </td>
	</tr>
	<tr>
		<td valign="top">10</td>
		<td valign="top">გაიწოდა ხელი აბრაამმა და აიღო დანა შვილის დასაკლავად. </td>
		<td valign="top">10</td>
		<td valign="top">და განყო ჴელი თჳსი მოღებად მახჳლისა დაკლვად ძისა 
		თჳსისა. </td>
	</tr>
	<tr>
		<td valign="top">11</td>
		<td valign="top">მოუხმო მას უფლის ანგელოზმა ციდან და უთხრა: აბრაამ! 
		მიუგო: აქა ვარ. </td>
		<td valign="top">11</td>
		<td valign="top">ხოლო უწოდდა ანგელოზი უფლისა ზეცით და ჰრქუა: აბრაჰამ. 
		აბრაჰამ. და მან თქუა: აჰა მე. </td>
	</tr>
	<tr>
		<td valign="top">12</td>
		<td valign="top">უთხრა: ნუ აღმართავ ხელს ამ ყმაწვილზე, ნურაფერს დაუშავებ 
		მას, რადგან მივხვდი, ღვთისმოშიში ყოფილხარ -&nbsp; მხოლოდშობილი შენი 
		შვილი გამოიმეტე ჩემთვის. </td>
		<td valign="top">12</td>
		<td valign="top">და ჰრქუა მას. ნუ მიჰყოფ ჴელსა შენსა ყრმისა მაგის ზედა, 
		ნუ-ცა რას უყოფ მას. აწ უწყი, რამეთუ გეშინის შენ ღმრთისაჲ და არა ჰრიდე 
		ძესა შენსა საყუარელსა ჩემთჳს. </td>
	</tr>
	<tr>
		<td valign="top">13</td>
		<td valign="top">გაიხედა აბრაამმა და ხედავს, აჰა, ერთი ვერძი რქებით 
		გახლართულა ბუჩქებში. მივიდა აბრაამი, აიყვანა ვერძი და შესწირა აღსავლენ 
		მსხვერპლად შვილის ნაცვლად. </td>
		<td valign="top">13</td>
		<td valign="top">და აღიხილნა თუალნი თჳსნი აბრაჰამ და იხილა: და აჰა, 
		ვერძი ერთი გამოკიდებულ იყო რქათაგან ნერგსა საბეკსა, რქათა მიერ. და 
		მივიდა აბრაჰამ და მოიბა ვერძი იგი და შეწირა იგი მსხუერპლად უფლისა ისაკის 
		წილ, ძისა თჳსისა. </td>
	</tr>
	<tr>
		<td valign="top">14</td>
		<td valign="top">უწოდა აბრაამმა სახელად ამ ადგილს: ღმერთი გამოაჩენს. 
		ამიტომ ითქმის დღეს: მთაზე უფალი გამოჩნდა. </td>
		<td valign="top">14</td>
		<td valign="top">და უწოდა აბრაჰამ სახელი ადგილსა მას &quot;უფალმან იხილა&quot;, 
		რომელსა ჰრქჳან დღესა მთასა მას &quot;უფალი გამოჩნდა&quot;. </td>
	</tr>
	<tr>
		<td valign="top">15</td>
		<td valign="top">მეორეგზის მოუხმო უფლის ანგელოზმა აბრაამს ციდან </td>
		<td valign="top">15</td>
		<td valign="top">და უწოდა ანგელოზი უფლისა აბრაჰამს მეორედ ზეცით და 
		ჰრქუა. </td>
	</tr>
	<tr>
		<td valign="top">16</td>
		<td valign="top">და უთხრა: თავს გეფიცები, ამბობს უფალი, რაკი ეს საქმე 
		გააკეთე, რაკი მხოლოდშობილი შენი შვილი გამოიმეტე ჩემთვის, </td>
		<td valign="top">16</td>
		<td valign="top">თავსა ჩემსა ვფუცე, თქუა უფალმან, ვინათგან ჰყავ სიტყაჲ 
		ესე. და არა ჰრიდე ძესა შენსა საყუარელსა ჩემთჳს. </td>
	</tr>
	<tr>
		<td valign="top">17</td>
		<td valign="top">კურთხევით გაკურთხებ და გიმრავლებ შთამომავლობას ცის 
		ვარსკვლავებივით და ზღვის ქვიშასავით; დაიმკვიდრებს შენი შთამომავლობა შენს 
		მტერთა ქალაქებს; </td>
		<td valign="top">17</td>
		<td valign="top">კურთხევით გაკურთხო შენ და განმრავლებით განვამრავლო 
		ნათესავი შენი, ვითარ-ცა ვარსკულავნი ცისანი და ვითარცა ქჳშაჲ ზღჳსკიდისაჲ. 
		და დაიმკჳდროს ნათესავმან შენმან ქალაქები იგი მტერთა. </td>
	</tr>
	<tr>
		<td valign="top">18</td>
		<td valign="top">იკურთხებიან შენი შთამომავლობის წყალობით ქვეყნიერნი, 
		რადგან შეისმინე ჩემი სიტყვა. </td>
		<td valign="top">18</td>
		<td valign="top">და იკურთხეოდიან შენდა მომართ და ნათესავისა შენისა 
		მომართ ყოველნი ტომნი ქუეყანისანი, ამისთჳს რამეთუ ისმინე ჴმისა ჩემისა. </td>
	</tr>
	<tr>
		<td valign="top">19</td>
		<td valign="top">დაბრუნდა აბრაამი თავის მსახურ ბიჭებთან; ადგნენ და 
		წავიდნენ ერთად ბერშებაში. და ცხოვრობდა აბრაამი ბერშებაში. </td>
		<td valign="top">19</td>
		<td valign="top">და მიიქცა აბრაჰამ მონათა თჳსთა თანა. და აღდგეს და 
		წარვიდეს. ერთბამად ჯურღმულად ფიცისა და დაეშენა აბრაჰამ ჯურღმულსა მას 
		ზედა ფიცისასა. </td>
	</tr>
	<tr>
		<td valign="top">20</td>
		<td valign="top">ამ ამბების შემდგომ მოხდა, რომ ემცნო აბრაამს: აჰა, 
		მილქასაც უშვია ვაჟიშვილები ნახორისთვის, შენი ძმისათვის: </td>
		<td valign="top">20</td>
		<td valign="top">და იყო, შემდგომად სიტყუათა ამათ უთხრეს აბრაჰამ და 
		ჰრქუეს: აჰა ესერა, უშვა მელქამანცა ძეებ ნაქორს, ძმასა შენსა. </td>
	</tr>
	<tr>
		<td valign="top">21</td>
		<td valign="top">ყუცი, მისი პირმშო, ბუზი, ამის ძმა, კემუელი, არამელთა 
		მამა, </td>
		<td valign="top">21</td>
		<td valign="top">ოქს პირმშოჲ და კავქს, ძმაჲ მისი, და კამოელ მამაჲ 
		ასურთაჲ. </td>
	</tr>
	<tr>
		<td valign="top">22</td>
		<td valign="top">ქესედი, აზო, ფალდასი, იდლაფი და ბეთუელი. </td>
		<td valign="top">22</td>
		<td valign="top">და ქაზათ და აზავ და ფალდას და ალაბ და ბათოელ. </td>
	</tr>
	<tr>
		<td valign="top">23</td>
		<td valign="top">ბოლო ბეთუელს შეეძინა რებეკა. ეს რვანი უშვა მილქამ 
		ნახორს, აბრაამის ძმას. </td>
		<td valign="top">23</td>
		<td valign="top">და ბათოელს ესუა რებეკა. რვანი ესე ძენი, რომელნი უსხნა 
		მელქა ნაქორს, ძმასა აბრაჰამისსა. </td>
	</tr>
	<tr>
		<td valign="top">24</td>
		<td valign="top">მისმა ხარჭამაც, სახელად რეუმამ, შვა ვაჟები: ტებანი, 
		გახამი, თახაში და მაყაქა. </td>
		<td valign="top">24</td>
		<td valign="top">და ხარჭმან მისმან, რომელსა ერქუა რეჰმა, შვა მანცა, ბაეკ 
		და ტაბეკ და ტოქოს და მუქან. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>