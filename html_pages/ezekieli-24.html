<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ეზეკიელ წინასწარმეტყველი (თავი 24)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ეზეკიელ წინასწარმეტყველი</h1>
<h2>თავი ოცდამეოთხე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
იყო უფლის სიტყვა ჩემს მომართ მეათე წელს, მეათე თვის ათში ნათქვამი:</p>
		</td>
		<td width="2%" valign="top">1</td>
		<td width="48%" valign="top">
<p>და იქმნა სიტყუაჲ უფლისაჲ ჩემდამო წელსა შინა მეცხრესა, თთუესა შორის მეათესა, 
მეათესა თთჳსასა, მეტყუელი: </p>
		</td>
	</tr>
	<tr>
		<td valign="top">2</td>
		<td valign="top">ადამის ძევ! ჩაიწერე დღის სახელი, ამ დღისა; ბაბილონის 
		მეფე სწორედ ამ დღეს მოადგა იერუსალიმს.</td>
		<td valign="top">2</td>
		<td valign="top">ძეო კაცისაო, დაწერე თავისა შენისა დღედ დღითგან ამით, 
		რომლით წარიტრა მეფე ბაბილოანისაჲ იერუსალჱმსა ზედა </td>
	</tr>
	<tr>
		<td valign="top">3</td>
		<td valign="top">
გამოუთქვი ურჩ სახლს იგავი და უთხარი მათ: ასე ამბობს-თქო უფალი ღმერთი: შემოდგი 
ქვაბი, შემოდგი და წყალიც ჩაასხი შიგ.</td>
		<td valign="top">3</td>
		<td valign="top">
დღითგან დღესისაჲსა, და თქუ სახლისა მიმართ განმამწარებელისა იგავი და სთქუა 
მათდამი: ამათ იტყჳს ადონაი უფალი, უფალი: ზედდადგი სიავი და შთაასხ მას წყალი; </td>
	</tr>
	<tr>
		<td valign="top">4</td>
		<td valign="top">ჩაყარე შიგ ნაჭრები, საუკეთესო ნაჭრები - ბარკალი და 
		ბეჭი, ნარჩევი ძვლებით აავსე.</td>
		<td valign="top">4</td>
		<td valign="top">და შთაადგენ მას დრონეულნი, ყოველი დრონეული კარგი 
		მისდამი: წჳვი და მჴარი, გამოჴორცვილი ძუალთაგან. </td>
	</tr>
	<tr>
		<td valign="top">5</td>
		<td valign="top">გამოარჩიე საუკეთესო ცხვარი, შეუკეთე შეშა ქვაბს და 
		ადუღე, რომ ძვლებიც კი მოიხარშოს.</td>
		<td valign="top">5</td>
		<td valign="top">რჩეულთაგან საცხოვართა მართებულთა, და ქუეშე დასწვა 
		ძუალები ქუეშჱ კერძო მათსა; დუღილით იდუღოს და შეგბეს ძუალებიცა მისი შორის 
		მისსა. </td>
	</tr>
	<tr>
		<td valign="top">6</td>
		<td valign="top">ამიტომ ასე ამბობს უფალი ღმერთი: ვაი სისხლიან ქალაქს, 
		ქვაბს, რომლის ქაფი მასშივეა და ქაფი არ გადმოდის მისგან! ნაჭრები ნაჭრებზე 
		გადმოყარე, რჩევას ნუ დაუწყებ.</td>
		<td valign="top">6</td>
		<td valign="top">ამისთჳს ამათ იტყჳს ადონაი უფალი: ჵ ქალაქო მოსისხლეთაო, 
		ქალაქო, რომლისა შორის არს გესლი მის შორის, და გესლი არ გამოვიდა მისგან! 
		ასოეული მისი გამოიღო, არა დავარდა მის ზედა წილი, </td>
	</tr>
	<tr>
		<td valign="top">7</td>
		<td valign="top">რადგან მასშივეა მისი სისხლი; სალ კლდეზე ჰქონდა 
		დასხმული, მიწაზე არ დაუღვრია, რომ მტვერით დაეფარა.</td>
		<td valign="top">7</td>
		<td valign="top">რამეთუ სისხლი მისი შორის მისსა დიოდა; მყარკლდეობას ზედა 
		დავაწესე იგი, არა დავსთხიე იგი ქუეყანასა ზედა დაბურვად მას ზედა მიწაჲ. </td>
	</tr>
	<tr>
		<td valign="top">8</td>
		<td valign="top">რომ განვრისხებულიყავი, რომ შური მეძია, სალ კლდეზე 
		დავასხი სისხლი, არ დამიფარავს.</td>
		<td valign="top">8</td>
		<td valign="top">აღსლვად გულისწყრომისა შურისსაგებელად, შურისსაძიებელად 
		მივეც სისხლი მისი, მყარკლდეობასა ზედა დავაწესე იგი არადაფარვად მისსა. </td>
	</tr>
	<tr>
		<td valign="top">9</td>
		<td valign="top">ამიტომ ასე ამბობს უფალი ღმერთი: ვაი სისხლიან ქალაქს! 
		მეც დავანთებ დიდ ხანძარს.</td>
		<td valign="top">9</td>
		<td valign="top">ამისთჳს ამათ იტყჳს ადონაი უფალი: ვაჲ, ქალაქო 
		მოსისხლეთაო, ოდეს მეცა განვამრავლო შეშაჲ. </td>
	</tr>
	<tr>
		<td valign="top">10</td>
		<td valign="top">
<p>
შეშას მოუმატე, ცეცხლი ააგიზგიზე, ბოლომდე მოხარშე ხორცი, შეკაზმე საკაზმით და 
ძვალიც ჩაიხარშოს.</p>
		</td>
		<td valign="top">10</td>
		<td valign="top">და განვადიდო მუგუზნი და აღვაგზნა ცეცხლი, რაჲთა დადნენ 
		ჴორცნი და შემცირდეს წუენი და ძვალნი შემცხუარდენ. </td>
	</tr>
	<tr>
		<td valign="top">11</td>
		<td valign="top">მერე ცარიელი დადგი ნაკვერცხლებზე, რომ გახურდეს და 
		გავარვარდეს სპილენძი, რომ გადნეს მასში მისი უწმიდურობა და გაქრეს მისი 
		ქაფი.</td>
		<td valign="top">11</td>
		<td valign="top">
<p>და დადგეს ნაკუერცხალთა მისთა ზედა ცალიერი და აღეგზნა, რაჲთა დაიწვას და 
განჴურდეს, და განქარდეს რვალი მისი, და დადნეს შორის მისსა არაწმიდებაჲ მისი და 
მოაკლდეს გესლი მისი, </p>
		</td>
	</tr>
	<tr>
		<td valign="top">12</td>
		<td valign="top">
ძნელია მოცილება, არ გამოდის მისგან. ბევრია ქაფი, ცეცხლშიც მისი ქაფია.</td>
		<td valign="top">12</td>
		<td valign="top">
დამდაბლდეს გესლი მისი. და არ გამოვიდეს მისგან, მრავალ არს გესლი მისი და 
ჰრცხუენეს გესლსა მისსა. </td>
	</tr>
	<tr>
		<td valign="top">13</td>
		<td valign="top">გარყვნილებაა შენს უწმიდურებაში; რადგან გწმენდდი, მაგრამ 
		არა ხარ გაწმედილი შენი უწმიდურობისგან აღარ განიწმიდები, ვიდრე არ 
		დაგიცხრობ შენზე რისხვას.</td>
		<td valign="top">13</td>
		<td valign="top">მათ წილ, რომელ შეიგინებოდე შენ, არა განსწმიდენ 
		არაწმიდებისაგან შენისა და არა განწმიდნეს არღა მერმე, ვიდრე არა აღვავსო 
		გულისწყრომაჲ ჩემი შენ შორის. </td>
	</tr>
	<tr>
		<td valign="top">14</td>
		<td valign="top">მე, უფალმა, ვთქვი და ახდება, აღვასრულებ; არ ვაპატიებ, 
		არ დავინდობ, არ შევიბრალებ; შენი საქციელისამებრ და შენი 
		ნამოქმედარისამებრ განგსჯიან, ამბობს უფალი ღმერთი.</td>
		<td valign="top">14</td>
		<td valign="top">მე, უფალი, ვიტყოდე და მოვაწიო და ვყო, არ დავაყენო, არცა 
		ვერიდო; და არა ვედრებულ ვიქმნე გზათაებრ შენთა და გულისზრახვათაებრ შენთა 
		გსაჯო შენ, - იტყჳს ადონაი უფალი, - ამისთჳს მე გსაჯო შენ სისხლთაებრ შენთა 
		და გულისზრახვათაებრ შენთა გსაჯო შენ, არაწმიდაჲ სახელოანი და ფრიადი 
		განმამწარებლობითა. </td>
	</tr>
	<tr>
		<td valign="top">15</td>
		<td valign="top">იყო უფლის სიტყვა ჩემს მომართ ნათქვამი:</td>
		<td valign="top">15</td>
		<td valign="top">და იქმნა სიტყუაჲ უფლისაჲ ჩემდამო მეტყუელი: თქუ სახლისა 
		მიმართ ისრაჱლისა: ამათ იტყჳს ადონაი უფალი: </td>
	</tr>
	<tr>
		<td valign="top">16</td>
		<td valign="top">ადამის ძევ! აჰა, წაგართმევ შენს თვალთა ნეტარებას 
		მოულოდნელი სიკვდილით; ნურც იგლოვ, ნურც იტირებ, ცრემლები ნუ დაგედინება;</td>
		<td valign="top">16</td>
		<td valign="top">ძეო კაცისაო, აჰა, მე მივიხუამ შენგან გულისსათქმვლთა 
		თუალთა შენთასა განწყობილისა შორის, არა იტყებო, არცა იტირო, არცა მოვიდენ 
		შენდა ცრემლნი, </td>
	</tr>
	<tr>
		<td valign="top">17</td>
		<td valign="top">იკვნესე ჩუმად, მიცვალებულზე გლოვას ნუ გამართავ; ოღონდ 
		თავი წაიკარი, ფეხზე ხამლები ჩაიცვი, წვერებს ნუ დაიფარავ და კაცების პურს 
		ნუ შეჭამ.</td>
		<td valign="top">17</td>
		<td valign="top">სულთითქუენ, მდუმარო, სულთქმაჲ სისხლისაჲ, გოდებაჲ წელთაჲ 
		არს, კაცობრივი გოდებაჲ არა ჰყო; არა იყოს თმიანობაჲ შენი შეთხზულ შენ 
		ზედა, და ჴამლნი შენნი ფერჴთა ზედა შენთა, და არ ნუგეშინის-იცე ბაგეთა მიერ 
		მათთა და პური კაცთაჲ არა შჭამო. </td>
	</tr>
	<tr>
		<td valign="top">18</td>
		<td valign="top">დილით ხალხს ველაპარაკებოდი და საღამოხანს მოკვდა ჩემი 
		ცოლი; მეორე დილით ისე მოვიქეცი, როგორც მებრძანა.</td>
		<td valign="top">18</td>
		<td valign="top">და ვიტყოდე ერისა მიმართ განთიად, ვითარსახედ მამცნო მე, 
		და მოკუდა ცოლი ჩემი მიმწუხრი; და ვყავ განთიად, ვითარსახედ მებრძანა მე. </td>
	</tr>
	<tr>
		<td valign="top">19</td>
		<td valign="top">
<p>
მითხრა მე ხალხმა: არ გვეტყეი, რას ნიშნავს ეს ჩვენთვის. შენ რომ აკეთებო?</p>
		</td>
		<td valign="top">19</td>
		<td valign="top">და თქუა ჩემდამო ერმან: არა მომითხრობა ჩუენ, რაჲ არიან 
		ესენი, რომელთა შენ ჰყოფ? </td>
	</tr>
	<tr>
		<td valign="top">20</td>
		<td valign="top">ვუთხარი ხალხს: იყო უფლის სიტყვა ჩემს მომართ ნათქვამი:</td>
		<td valign="top">20</td>
		<td valign="top">
<p>და ვთქუ მათდამი: სიტყუაჲ უფლისაჲ იქმნა ჩემდამო მეტყუელი. </p>
		</td>
	</tr>
	<tr>
		<td valign="top">21</td>
		<td valign="top">უთხარი ისრაელის სახლს, ასე ამბობს-თქო უფალი ღმერთი: 
		აჰა, შევლახავ ჩემს საწმიდარს - თქვენი ძლიერების სიამაყეს, თქვენს თვალთა 
		ნეტარებას და თქვენი სულის სანუკვარს; თქვენი ვაჟები და ასულები კი, 
		რომლებიც მიატოვეთ, მახვილით დაეცემიან-თქო.</td>
		<td valign="top">21</td>
		<td valign="top">თქუ სახლისა მიმართ ისრაჱლისა: ამათ იტყჳს ადონაი უფალი: 
		აჰა, მე შევაგინებ წმიდათა ჩემთა, ფრტჳნვაჲ ძალისა თქუენისაჲ, 
		გულისსათქმელნი თუალთა თქუენთანი და რომელთათჳს მორიდ არიან სულნი თქუენნი 
		და ძენი თქუენნი და ასულნი თქუენნი, რომელნი დაიშთინენით, მახჳლითა 
		დაეცნენ. </td>
	</tr>
	<tr>
		<td valign="top">22</td>
		<td valign="top">თქვენც ისე მოიქცევით, როგორც მე ვიქცევი: წვერ-ულვაშს არ 
		დაიფარავთ და კაცების პურს არ შეჭამთ.</td>
		<td valign="top">22</td>
		<td valign="top">და ეყოს, ვითარსახედ ვყავ, პირისაგან მათისა არ 
		ნუგეშინის-იცნეთ და პური კაცთაჲ არა შჭამოთ. </td>
	</tr>
	<tr>
		<td valign="top">23</td>
		<td valign="top">
თავი წაკრული გექნებათ და ხამლები შემოსილი; არ იგლოვებთ და არ იტირებთ. დადნებით 
თქვენს დანაშაულებში და მიაკვნესებთ ერთმანეთს.</td>
		<td valign="top">23</td>
		<td valign="top">
და ვარჯნი თქუენნი თავთა ზედა თქუენთა და ჴამლნი თქუენნი ფერჴთა შორის თქუენთა, 
არცა იტყებნეთ, არცა იტირნეთ და დასდნეთ სიცრუეთა შინა თქუენთა, და ნუგეშინის-ეცით 
კაცადმან ძმასა თჳსსა. </td>
	</tr>
	<tr>
		<td valign="top">24</td>
		<td valign="top">იქნება ეზეკიელი თქვენთვის ნიშად: როგორც მან გააკეთა, 
		ყველაფერს ისე გააკეთებთ. ეს ახდება და მაშინ მიხვდებით, რომ მე ვარ უფალი 
		ღმერთი.</td>
		<td valign="top">24</td>
		<td valign="top">და იყოს ეზეკიელ თქუენდა ნიშად და ყოველნი, რაოდენნი 
		ყვნა, ყვენით, ოდეს მოიწინენ ესენი და ცანთ, ვითარმედ მე ვარ ადონაი უფალი. </td>
	</tr>
	<tr>
		<td valign="top">25</td>
		<td valign="top">შენ კი, ადამის ძევ! იმ დღეს, როცა წავიღებ მათგან მათ 
		ძლიერებას, მათი მშვენების სიხარულს, მათ თვალთა ნეტარებას, მათი სულის 
		სანუკვარს, მათ ვაჟებს და მათ ასულებს,</td>
		<td valign="top">25</td>
		<td valign="top">და შენ, ძეო კაცისაო, არა დღესა შინა, ოდეს მოვიღო ძალი 
		მათი მათგან და სიმაღლე სიქადულისა მათისაჲ, გულისსათქმელნი თუალთა მათთანი 
		და ამაღლებაჲ სულისა მათისაჲ, ძენი მათნი და ასულნი მათნი </td>
	</tr>
	<tr>
		<td valign="top">26</td>
		<td valign="top">იმ დღეს მოვა შენთან გადარჩენილი, რომ ყურში გასმინოს;</td>
		<td valign="top">26</td>
		<td valign="top">მოვიდეს, განრინებული მას დღესა შინა, შენდამო მითხრობად 
		შენდა ყურთა მომართ. </td>
	</tr>
	<tr>
		<td valign="top">27</td>
		<td valign="top">იმ დღეს გაიღება შენი ბაგე გადარჩენილის მიმართ და 
		ალაპარაკდები; აღარ იდუმებ და ნიშანი იქნები მათთვის, და მიხვდებიან, რომ 
		მე უფალი ვარ.</td>
		<td valign="top">27</td>
		<td valign="top">მას დღესა შინა აღეღოს პირი შენი განრინებულისა მიმართ, 
		და ისიტყო და არა დაჰყრუვდე მერმე და ცნან, ვითარმედ მე ვარ უფალი, და ვიყო 
		მე მათდა ნიშად. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>