<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მსაჯულნი (თავი 7)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მსაჯულნი</h1>
<h2>თავი მეშვიდე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
ადგა დილით იერობაალი, იგივე გედეონი, აგრეთვე მასთან მყოფი მთელი ხალხი, და 
ქაროდის ხევში დაბანაკდა. მიდიანის ბანაკი მისგან ჩრდილოეთით იყო, მორეს ბორცვთან, 
ვაკეზე. </p>
		</td>
		<td width="2%" valign="top">1</td>
		<td width="48%" valign="top">
<p>და აღიმსთო იერობოალ, (ესე იგი თავადი არს გედეონ), და ყოველმან ერმან მის თანა 
და დაიბანაკეს წყაროსა მას ზედა არედისასა; და მადიამი იყო ბღუარით და ამალეკ იყო 
ჩრდილოთ გაბთანისა ველსა. </p>
		</td>
	</tr>
	<tr>
		<td valign="top">2</td>
		<td valign="top">უთხრა უფალმა გედეონს: ძალზე ბევრი ხალხი გვყავს. არ 
		ჩავაგდებ ამათ ხელში მიდიანს, რომ არ გამიდიდგულდეს ისრაელი, არ თქვას, 
		ჩემმა ხელმა მიხსნაო. </td>
		<td valign="top">2</td>
		<td valign="top">და ჰრქუა უფალმან გედეონს: ფრიად არს ერი ეგე შენ თანა, 
		რათა არა მივსცე მე მადიამი ჴელთა მათთა, ნუუკუე იქადოს ჩემ ზედა 
		ისრაჱლმან, ვითარმედ ჴელმან ჩემმან მიჴსნა მე. </td>
	</tr>
	<tr>
		<td valign="top">3</td>
		<td valign="top">ამიტომ გამოუცხადე ხალხს და უთხარი: ვინც შეშინებულია და 
		კანკალებს, უკან გაბრუნდეს, წავიდეს გალაადის მთიდან. ოცდაორი ათასი კაცი 
		უკან გაბრუნდა, ხოლო ათი ათასი დარჩა. </td>
		<td valign="top">3</td>
		<td valign="top">ეტყოდე შენ ყურთა მიმართ მაგის ერისათა და არქუ: უკუეთუ 
		ვინმე არს მოშიში გულითა, უკუნიქეცინ და განვიდეს მთისა მისგან გალადისა. 
		და უკუნიქცა ერი მისგანი ოცდაორი ათასი, და ათ ათასნი დაშთეს. </td>
	</tr>
	<tr>
		<td valign="top">4</td>
		<td valign="top">უთხრა უფალმა გედეონს: მაინც ბევრია ხალხი. წყალზე 
		ჩაიყვანე და იქ გამოგირჩევ მათ. ვისზეც გეტყვი, გამოგყვეს-მეთქი, ის 
		გამოგყვეს, ვისზეც გეტყვი, ნუ გამოგყვება-მეთქი, ნუ გამოგყვება. </td>
		<td valign="top">4</td>
		<td valign="top">და ჰრქუა უფალმან გედეონს: ფრიადღა არს ერი ეგე შენ თანა. 
		შთაიყვანენ ეგენი მდინარესა მას და გამოცადენ ეგენი მუნ, და იყოს, რომლისა 
		გრქუა შენ, ვითარმედ: ესე წარვიდეს შენ თანა, იგი წარვედინ, და ყოვლისა, 
		რომლისა გრქუა შენ, ვითარმედ: არა წარვიდეს შენ თანა, იგი ნუ წარვალნ შენ 
		თანა. </td>
	</tr>
	<tr>
		<td valign="top">5</td>
		<td valign="top">ჩაიყვანა მან ხალხი წყალზე. უთხრა უფალმა გედეონს: ვინც 
		ენით შესვლეპს წყალს, როგორც ძაღლები სვლეპენ, ცალკე დააყენე, აგრეთვე 
		ისინიც, ვინც ჩაიმუხლებს და ისე დალევს. </td>
		<td valign="top">5</td>
		<td valign="top">და შთაიყვანა ერი იგი წყალსა მას და ჰრქუა უფალმან 
		გედეონს: ყოველმან, რომელმან წბას ენითა თჳსითა წყლისა მისგან, იგი წბის 
		ძაღლმან. დაადგინნე იგინი თჳსაგან და ყოველი, რომელი მოდრკეს მუჴლთა თჳსთა 
		ზედა სუმად წყლისა, გან-რე-ადგინო იგი. </td>
	</tr>
	<tr>
		<td valign="top">6</td>
		<td valign="top">ენით მსვლეპელთა რიცხვი სამასი იყო, დანარჩენმა ხალხმა 
		ჩაიმუხლა და ისე დალია წყალი. </td>
		<td valign="top">6</td>
		<td valign="top">და იყო ყოველი რიცხჳ, რომელთა წბეს ენითა მათითა, სამას 
		ოდენ კაც, და სხუაჲ იგი ყოველი ერი მოდრკა მუჴლთა თჳსთა ზედა სუმად წყლისა. </td>
	</tr>
	<tr>
		<td valign="top">7</td>
		<td valign="top">უთხრა უფალმა გედეონს: სამასი მსვლეპელით გიხსნით და 
		ხელში ჩაგაგდებინებთ მიდიანს, დანარჩენი ხალხი შინ წავიდეს. </td>
		<td valign="top">7</td>
		<td valign="top">და ჰრქუა უფალმან გედეონს: სამასითა ამით კაცითა, რომელთა 
		წბეს ენითა მათითა, გიჴსნე თქუენ და მოვსცე მადიამი ჴელთა შენთა; და 
		ყოველივე იგი ერი წარვედინ ადგილად თჳსა. </td>
	</tr>
	<tr>
		<td valign="top">8</td>
		<td valign="top">გამოართვეს ხალხს საგზალი და ბუკები. ყველა ისრაელიანი 
		თავ-თავის კარავში გაისტუმრა გედეონმა, მხოლოდ სამასი კაცი დაიტოვა. 
		მიდიანის ბანაკი მის ქვემოთ იყო, ვაკეზე. </td>
		<td valign="top">8</td>
		<td valign="top">მოიღეს საგზალი ერისაჲ მის ჴელითა მათითა და ნესტუები იგი 
		მათი რქისაჲ და ყოველი ისრაჱლი წარავლინა კაცად-კაცადი საყოფლად თჳსა, ხოლო 
		სამასნი იგი კაცნი დაიყენნა და ბანაკი იგი მადიამაჲსი იყო ქუემო კერძო მისა 
		ღვლესა მას შიდა. </td>
	</tr>
	<tr>
		<td valign="top">9</td>
		<td valign="top">
უთხრა უფალმა იმ ღამით გედეონს: ადექი და დაეცი ბანაკს. </td>
		<td valign="top">9</td>
		<td valign="top">და იყო მას ღამესა და ჰრქუა უფალმან გედეონს: აღდეგ და 
		შთავედ ბანაკსა მას მადიამისა, რამეთუ მიგეც იგი ჴელთა შენთა. </td>
	</tr>
	<tr>
		<td valign="top">10</td>
		<td valign="top">თუ მარტო ჩასვლის გეშინია, მაშინ შენს მსახურ ფურასთან 
		ერთად ჩადი ბანაკში. </td>
		<td valign="top">10</td>
		<td valign="top">
უკუეთუ გეშინის შენ მარტოსა, შთავედ შენ და ფარა, მონაჲ ეგე შენი, ბანაკად. </td>
	</tr>
	<tr>
		<td valign="top">11</td>
		<td valign="top">
<p>
მოისმენ, რასაც იტყვიან, გული მოგეცემა, დაეცემი ბანაკს. ჩავიდნენ ის და მისი 
მსახური ფურა იქ, სადაც ბანაკში მყოფი შეიარაღებული ხალხი იდგა. </p>
		</td>
		<td valign="top">11</td>
		<td valign="top">
<p>და გესმეს, რასა-იგი იტყოდიან, და ამისსა შემდგომად განძლიერდენ. ჴელნი შენნი და 
მიუჴდენ ბანაკსა მას. და შთავიდა იგი და ფარა, მონაჲ მისი, ერთკერძოჲსა მისგან 
ერგასისისა, რომელნი იყვნეს მის ბანაკისანი. </p>
		</td>
	</tr>
	<tr>
		<td valign="top">12</td>
		<td valign="top">მიდიანი, ყამალეკი და კედემიანები ვაკეზე იყვნენ 
		დაბანაკებულნი, კალიასავით ურიცხვნი. თვლა არ ჰქონდა მათ აქლემებს. იმდენი 
		იყვნენ, როგორც ზღვაში ქვიშა. </td>
		<td valign="top">12</td>
		<td valign="top">და მადიამი და ამალეკი და ყთველნივე ძენი 
		მზისაღმოსავალისანი დაბანაკებულ იყვნენ ღელესა მას შიდა, ვითარცა მკალი 
		სიმრავლითა და აქლემებისა მათისა არა იყო რიცხჳ, არამედ იყვნეს, ვითარცა 
		ქჳშაჲ ზღჳსაჲ სიმრავლითა. </td>
	</tr>
	<tr>
		<td valign="top">13</td>
		<td valign="top">მივიდა გედეონი და, აჰა, ერთი მათგანი სიზმარს უყვება 
		მეორეს და ამბობს: მესიზმრა, ვითომ ქერის პურის კოკორი დაგორავდა მიდიანის 
		ბანაკში, კარავთან მიგორდა, დაეჯახა და დასცა, და დაემხო კარავი. </td>
		<td valign="top">13</td>
		<td valign="top">და შევიდა გედეონ ბანაკსა მას. და, აჰა ესერა, კაცი 
		უთხრობდა ჩუენებასა მოყუასსა თჳსსა, ვითარმედ: ვიხილე ჩუჱნებაჲ და, აჰა 
		ესერა, ჴუეზაჲ პური ქრთილისაჲ გორვიდა ბანაკსა მადიამისასა და მოიწია ვიდრე 
		კარვებადმდე მადიამისა, და ეკუეთა და დაამჴუნა იგინი. </td>
	</tr>
	<tr>
		<td valign="top">14</td>
		<td valign="top">მეორე გამოეპასუხა: ეს სხვა რა უნდა იყოს, თუ არა 
		გედეონის მახვილი, იოაშის ძისა, ისრაელიანისა. მის ხელში ჩაუგდია ღმერთს 
		მიდიანი და მთელი ბანაკი. </td>
		<td valign="top">14</td>
		<td valign="top">მიუგო მოყუასმან მან თჳსმან და ჰრქუა: არა არს ეგე სხუაჲ, 
		არამედ მახჳლი გედეონისი, ძისა იოასისი, კაცისა ისრაიტელისა, რამეთუ მისცა 
		ღმერთმან ჴელსა მისსა მადიამი და ყოველი ესე ბანაკი. </td>
	</tr>
	<tr>
		<td valign="top">15</td>
		<td valign="top">როცა გედეონმა ეს სიზმარი და მისი ახსნა მოისმინა, 
		თაყვანი სცა უფალს, აბრუნდა ისრაელიანთა ბანაკში და თქვა: ადექით, ხელში 
		ჩაგიგდოთ უფალმა მიდიანის ბანაკი. </td>
		<td valign="top">15</td>
		<td valign="top">და იყო, ვითარცა ესმა გედეონს თხრობაჲ იგი ჩუენებისაჲ მის 
		და შეტყუებაჲ მისი, თაყუანის-სცა უფალსა და მოაქცია ბანაკად ისრაჱლისა და 
		ჰრქუა მათ: აღდეგით, რამეთუ მოსცა უფალმან ბანაკი მადიამისაჲ ჴელთა ჩუენთა. </td>
	</tr>
	<tr>
		<td valign="top">16</td>
		<td valign="top">
დაჰყო სამასი კაცი სამ რაზმად. ხელთ ყველას ბუკები და ცარიელი დოქები მისცა, 
დოქებში ანთებული კვარები ჩააწყობინა. </td>
		<td valign="top">16</td>
		<td valign="top">და განყო სამასი იგი კაცი სამად გუნდად და მისცა ნესტუ 
		რქისა ჴელთა მათ ყოველთასა და ჩაფები ახლები და ლამპრები ჩაფებსა მას შიდა. </td>
	</tr>
	<tr>
		<td valign="top">17</td>
		<td valign="top">უთხრა: მიყურეთ და თქვენც იგივე აკეთეთ. აჰა, დავიძრები 
		ბანაკისაკენ და რასაც მე ვიზამ, თქვენც იგივე ჰქენით. </td>
		<td valign="top">17</td>
		<td valign="top">და ჰრქუა მათ: ჩემგან იხილეთ, ვითარ-იგი ვყო და თქუენცა 
		ეგრევე ყავთ, და მე შევიდე შორის ბანაკსა მას, და იყოს, ვითარ-იგი ვყო, და 
		თქუენცა ეგრევე ყავთ. </td>
	</tr>
	<tr>
		<td valign="top">18</td>
		<td valign="top">როცა ბუკებს დავკრავთ მე და ჩემთან მყოფნი, თქვენც ბუკებს 
		დაჰკარით მთელი ბანაკის ირგვლივ და იყვირეთ. უფლისთვის და გედეონისთვის! </td>
		<td valign="top">18</td>
		<td valign="top">დავჰბერო ნესტუსა მას რქისასა და ყოველთავე ჩემ თანა 
		დაჰბერეთ ნესტუსა თქუენსა გარემოჲს და თქუან: მახჳლი უფლისაჲ და გედეონისი. </td>
	</tr>
	<tr>
		<td valign="top">19</td>
		<td valign="top">მივიდა ბანაკთან გედეონი და მასთან მყოფი ასი კაცი, როცა 
		შუა სახმილავი იწყებოდა და გუშაგები იცვლებოდნენ. ასტეხეს ბუკისცემა და 
		დაამსხვრიეს დოქები, ხელში რომ ეჭირათ. </td>
		<td valign="top">19</td>
		<td valign="top">და შევიდა გედეონ და ასი კაცი მის თანა ერთკერძო ბანაკსა 
		მას, ვითარ ეწყო ოდენ მჴუმელთა მათ შუვა ღამე და განმაღჳძებელნი იგი 
		აღ-ვე-აღჳძებდეს მჴუმილთა მათ, ხოლო მათ დაჰბერეს ნესტუსა მას რქისასა და 
		განყარნეს ჩაფნი იგი ჴელთაგან მათთა. </td>
	</tr>
	<tr>
		<td valign="top">20</td>
		<td valign="top">
<p>
ბუკსა ჰკრა სამივე რაზმმა და დაამსხვრია დოქები. მარცხენა ხელში კვარები ეჭირათ, 
მარჯვენაში - ბუკები. ახმიანებდნენ და გაჰყვიროდნენ: მახვილები უფლისთვის და 
გედეონისთვის! </p>
		</td>
		<td valign="top">20</td>
		<td valign="top">
<p>და დაჰბერა სამმანვე მან გუნდმან ნესტუსა მას რქისასა. და შემუსრეს ჩაფები იგი 
და მიიღეს ჴელითა მარცხენითა მათითა ლამპრები იგი აღნთებული და ჴელითა მარჯუენითა 
ნესტუები იგი რქისაჲ. და ჰბერვიდეს, ღაღადყუეს და თქუეს: მახჳლი უფლისაჲ და 
გედეონისი. </p>
		</td>
	</tr>
	<tr>
		<td valign="top">21</td>
		<td valign="top">ყველა თავ-თავის ადგილას იდგა ბანაკის გარშემო. აიშალა 
		მთელი ბანაკი, ღრიალებდნენ და აქეთ-იქით აწყდებოდნენ. </td>
		<td valign="top">21</td>
		<td valign="top">და დადგა კაცად-კაცადი თჳსაგან გარემოის ბანაკსა მას. და 
		რბიოდა ყოველივე იგი ბანაკი, და აუწყებდეს და ივლტოდეს. </td>
	</tr>
	<tr>
		<td valign="top">22</td>
		<td valign="top">ვიდრე სამასი კაცი ბუკებს სცემდა, უფალმა ერთმანეთზე 
		აღამართვინა მახვილი მთელ ბანაკს. უკუიქცა ლაშქარი ბეთშიტამდე, ცერარის 
		მხრისკენ, და აბელმექოლის საზღვრებამდე, ტაბათს იქით. </td>
		<td valign="top">22</td>
		<td valign="top">და ჰბერვიდეს სამასსავე მას ნესტუსა რქისასა. და დასდვა 
		უფალმან მახჳლი კაცისაჲ მოყუასსა თჳსა ზედა ყოველსავე მას ბანაკსა. </td>
	</tr>
	<tr>
		<td valign="top">23</td>
		<td valign="top">გამოვიდნენ დაძახილზე ისრაელიანები ნაფთალიდან, აშერიდან, 
		მთელი მენაშედან და დაედევნენ მიდიანს. </td>
		<td valign="top">23</td>
		<td valign="top">და ივლტოდა ბანაკი იგი ვიდრვ ბეთასეპადმდე და ვიდრე 
		კიდედმდე საბილმაულისა და ტაბეთად. და აღიზახა კაცმან ისრაჱლისამან 
		ლეფთალემით გამო და ასერით და ყოვლისაგან მანასესა და დევნა-უყუეს 
		შემდგომად მადიამისა. </td>
	</tr>
	<tr>
		<td valign="top">24</td>
		<td valign="top">კაცები დაგზავნა გედეონმა ეფრემის მთაში და შეუთვალა: 
		ჩამოდით, წინ დაუხვდით მიდიანს, ბეთბარამდე გადაუჭერით ფონები და იორდანე. 
		გამოვიდა მთელი ეფრემი მის დაძახილზე და ბეთბარამდე გადაუჭრეს ფონები და 
		იორდანე. </td>
		<td valign="top">24</td>
		<td valign="top">და მოციქულნი წარავლინნა გედეონ ყოველთა საზღუართა 
		ეფრემისათა და ჰრქუა: გარდამოვედით შემთხუევად მადიამისა და დაიპყართ 
		წიაღსავალი იგი ვიდრე ბეთბერადმდე და იორდანე. და აღიზახა ყოველმან კაცმან 
		ეფრემისმან, და უსწრეს და დაიპყრეს წყალი იგი ვიდრე ბეთბერადმდე და 
		იორდანე. </td>
	</tr>
	<tr>
		<td valign="top">25</td>
		<td valign="top">შეიპყრეს მიდიანის ორი მთავარი, ყორები და ზეები. ყორები 
		ყორების კლდეზე მოკლეს, ზეები ზეების ხევში და დაედევნენ მიდიანს. ყორებისა 
		და ზეების თავები კი გედეონთან მოიტანეს იორდანეს გაღმიდან. </td>
		<td valign="top">25</td>
		<td valign="top">და შეიპყრნეს ორნი იგი მთავარნი მადიამისანი: ორებ და 
		ზებ. და მოკლეს ორებ სურს შინა და ზებ მოკლეს იაკებზებს შინა და სდევდეს 
		მადიამსა. და თავი ორებისი და ზეებისი მოართუეს გედეონს კაცთა მათ წიაღ 
		იორდანესა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>