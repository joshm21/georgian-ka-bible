<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - აბდია წინასწარმეტყველი (თავი 1)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>აბდია წინასწარმეტყველი</h1>
<h2>თავი პირველი</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
ხილვა აბდიასი. ასე ბრძანა უფალმა ედომზე: ხმა მოგვწვდა უფლისგან, მაცნეები 
დაეგზავნათ ხალხებს: აღდექით, გავიდეთ მათთან საბრძოლველად! </p></td>
		<td width="2%" valign="top">1</td>
		<td width="48%" valign="top">
<p>ხილვაჲ აბდიასი, რომელი იყო უწინარეს გამოსლვისა ასურასტანით. ამათ ეტყვის უფალი 
ღმერთი იდუმეასა: სასმენელი მესმა უფლისა მიერ. და გარემოცვა წარმართთა მიმართ 
განავლინა: აღდეგით და აღვდგეთ მის ზედა ბრძოლად. </p></td>
	</tr>
	<tr>
		<td valign="top">2</td>
		<td valign="top">აჰა, დაგამცირე ხალხთა შორის, აბუჩადა ხარ აგდებული! </td>
		<td valign="top">2</td>
		<td valign="top">აჰა, შემცირებულად მიგეც შენ წარმართთა შორის. უპატივო 
		ხარ შენ ფრიად. </td>
	</tr>
	<tr>
		<td valign="top">3</td>
		<td valign="top">შენმა ზვაობრობამ შეგაცდინა, კლდის ნაპრალებში 
		დასახლებულხარ, მაღალზეა შენი სადგომი. გულში ამბობ: ვინ ჩამომაგდებსო 
		ძირს? </td>
		<td valign="top">3</td>
		<td valign="top">ამპარტავანებამან გულისა შენისამან აღგიღო შენ, 
		დამკჳდრებულთა შორის ჴურელებსა კლდეთასა აღმამაღლებელი საყოფლისა თჳსისა, 
		მეტყუელი გულსა შინა მისსა: ვინ დამამჴუას მე ქუეყანასა ზედა. </td>
	</tr>
	<tr>
		<td valign="top">4</td>
		<td valign="top">არწივივითაც მაღლა რომ აიჭრა, ვარსკვლავთა შორისაც რომ 
		დაიბუდო, იქიდანაც ჩამოგაგდებ, ამბობს უფალი. </td>
		<td valign="top">4</td>
		<td valign="top">უკუეთუ აღიმაღლო, ვითარცა არწივმან, და უკეთუ შორის 
		ვარსკულავთა დაიდგა ბუდე შენი, მიერ გარდამოგაგდო შენ, - იტყჳს უფალი, </td>
	</tr>
	<tr>
		<td valign="top">5</td>
		<td valign="top">ქურდებიც რომ დაგცემოდნენ თავს, ღამის ყაჩაღები, ასე არ 
		გაჩანაგდებოდი. მხოლოდ თავის სამყოფს მოიპარავდნენ ისინი. ყურძნის 
		მკრეფავნიც რომ შემოგსეოდნენ, ორიოდე კუფხალი მათაც გადარჩებოდათ. </td>
		<td valign="top">5</td>
		<td valign="top">უკეთუმცა მპარავნი შევიდეს შენდა, ანუ ავაზაკნი ღამე, 
		სადამცა განიგდე, არამცა იპარნე საკმანი თავთა თჳსთათჳს, და უკეთუმცა 
		მსთულებელნი შევიდეს შენდა, არამცა დაუტევესა მოსაკუფხლავი? </td>
	</tr>
	<tr>
		<td valign="top">6</td>
		<td valign="top">როგორ გაძარცულა ესავი, როგორ გაუხვეტიათ მისი 
		საგანძურები! </td>
		<td valign="top">6</td>
		<td valign="top">ეითარ გამოკულეულ იქმნა ესავ და დაშთეს დაფარულნი მისნი. </td>
	</tr>
	<tr>
		<td valign="top">7</td>
		<td valign="top">საზღვრამდე მიგრეკავენ შენი მოკავშირენი, გიმუხთლებენ და 
		დაგძალავენ შენი მოზავენი, შენს პურზე გამოზრდილნი მახეს დაგიგებენ 
		(გონიერება არ არის მასში).</td>
		<td valign="top">7</td>
		<td valign="top">ვიდრე საზღუართამდე შენთა განგავლინეს შენ, ყოვვლნი 
		მამაკაცნი აღთქმისა შენისანი წინააღგიდგეს შენ, ძლიერ იქმნეს შენდამი 
		მამაკაცნი მშჳდობისა შენისანი. დაგიდვეს შესაბრკოლებელი ქუეშე შენსა. არა 
		არს გულისხმის-ყოფაჲ მათ თანა. </td>
	</tr>
	<tr>
		<td valign="top">8</td>
		<td valign="top">განა ეს იმავე დღეს არ მოხდება, ამბობს უფალი, როცა 
		ბრძენკაცებს მოვსპობ ედომში და გონიერებას ესავის მთაზე? </td>
		<td valign="top">8</td>
		<td valign="top">მას დღესა შინა, - იტყჳს უფალი, - წარვსწყმიდნე ბრძენნი 
		ქუეყანით იდუმეაჲთ და გულისჴმის-ყოფაჲ მთისაგან ისავისსა. </td>
	</tr>
	<tr>
		<td valign="top">9</td>
		<td valign="top">
შედრკებიან შენი ვაჟკაცები, თემანო, რადგან ამოვარდება კაცის სახსენებელი ესავის 
მთაზე ხოცვა-ჟლეტის შემდეგ. </td>
		<td valign="top">9</td>
		<td valign="top">და წიწნეულ იქმნენ მბრძოლნი შენნი თემანითგამონი, რათა 
		აღიღოს კაცი მთისაგან ესავისსა </td>
	</tr>
	<tr>
		<td valign="top">10</td>
		<td valign="top">იმის გამო, რომ უსამართლოდ ექცეოდი შენს ძმას. იაკობს, 
		სირცხვილი დაგფარავს და სამუდამოდ გადაშენდები. </td>
		<td valign="top">10</td>
		<td valign="top">
კლვისათჳს და უთნოობისა ძმისა შენისა იაკობისსა და დაგფაროს შენ სირცხჳლმან და 
აღგჴოცო უკუნისამდე. </td>
	</tr>
	<tr>
		<td valign="top">11</td>
		<td valign="top">
იმ დღეს, როცა მის წინაშე იდექი, როცა ურჯულოებმა ტყვედ წაასხეს მისი ერი, როცა 
უცხოთესლი შევიდა მის კარიბჭეში და წილი ჰყარა იერუსალიმზე, შენც ერთი იმათგანი 
იყავი! </td>
		<td valign="top">11</td>
		<td valign="top">
ვინა დღითგან წინააღუდეგ წინააღმდგომად დღესა შინა ტყუე-ყოფადისასა, სხუანათესავნი 
ძალსა მისსა და უცხონი შევიდეს ბჭეთა მისთა და იერუსალჱმსა ზედა განიგდეს წილი. და 
თქუენ ხართ, ვითარცა ერთი მათგანი. </td>
	</tr>
	<tr>
		<td valign="top">12</td>
		<td valign="top">
<p>
არ უნდა გეცქირა შენი ძმის დღისთვის, მისი შავი დღისთვის; არ უნდა გეხარა 
იუდაელებზე მათი დაღუპვის დღეს, ჭირის დღეს არ უნდა გეტრაბახა. </p></td>
		<td valign="top">12</td>
		<td valign="top">
<p>და ნუ მიხედავ დღესა უცხოსა, დღესა შინა ძისა შენისასა და ნუ მოსცხრები ძეთა 
ზედა იუდასთა, დღესა შინა წარწყმედისა მათისასა და ნუ დიდსიტყუაობ დღესა შინა 
ჭირისასა, </p></td>
	</tr>
	<tr>
		<td valign="top">13</td>
		<td valign="top">
არ უნდა შესულიყავი ჩემი ერის კარიბჭეში მისი დაღუპვის დღეს, არ უნდა გეცქირა მისი 
უბედურებისთვის მისი დაღუპვის დღეს, ხელი არ უნდა გეხლო მისი ქონებისთვის მისი 
დაღუპვის დღეს. </td>
		<td valign="top">13</td>
		<td valign="top">
ნუცა შეხუალ ბჭეთა ერისათა დღესა შინა ტკივილთა მათთასა. და ნუ ზედდაჰხედავ შენცა 
შესაკრებელსა მათსა დღესა შინა მოსრულებისა მათისასა. და ნუცა თანდაშჯდები ძალსა 
ზედა მათსა დღესა შინა წარწყმედისა მათისასა. </td>
	</tr>
	<tr>
		<td valign="top">14</td>
		<td valign="top">
არ მდგარიყავი გზაჯვარედინზე მისი ლტოლვილების გასაწყვეტად, არ გაგეცა მისი 
ნატამალი ჭირის დღეს. </td>
		<td valign="top">14</td>
		<td valign="top">
ნუცა დასდგები განსავალთა ზედა მათთა მოწყუედად განრინებულთა მათგანთა. ნუ 
წყუდეულ-ჰყოფ მლტოლვარეთა მათგან დღესა შინა ჭირისასა </td>
	</tr>
	<tr>
		<td valign="top">15</td>
		<td valign="top">
რადგან ახლოა უფლის დღე ყველა ხალხისთვის. როგორც იქცეოდი, ისე მოგექცევიან, 
სამაგიერო მოგეზღვება. </td>
		<td valign="top">15</td>
		<td valign="top">
მით, რამეთუ ახლოს არს დღე უფლისაჲ ყოველთა ზედა ნათესავთა. ვითარსახედ უყავ, ეგრეთ 
იყოს შენდა მოსაგებელი შენი მოგეგოს შენ თავსა ზედა შენსა </td>
	</tr>
	<tr>
		<td valign="top">16</td>
		<td valign="top">
როგორც თქვენ გისვამთ ჩემს წმიდა მთაზე, ისევე შესვამს ყოველი ხალხი გამუდმებით, 
შესვამს და ამოხვრეპს, თითქოს არც არაფერი ყოფილიყოს. </td>
		<td valign="top">16</td>
		<td valign="top">
მით, რამეთუ ვითარსახედ ჰსუემდ მთასა ზედა წმიდასა ჩემსა, სუმიდენ ყოველნი 
ნათესავნი, ღჳნოსა სუმიდენ და შთასთქმიდენ და იყვნენ, ვითარცა არაყოფილნი. </td>
	</tr>
	<tr>
		<td valign="top">17</td>
		<td valign="top">
სიონის მთაზე მოვა ნატამალი და წმიდა იქნება იგი. თავის სამკვიდრებელს დაიმკვიდრებს 
იაკობის სახლი. </td>
		<td valign="top">17</td>
		<td valign="top">
ხოლო შორის მთასა სიონსა იყოს მაცხოვარებაჲ, და იყოს წმიდაჲ, და დაიმკჳდრნეს 
სახლმან იაკობისამან დამამკჳდრებელნი მათნი. </td>
	</tr>
	<tr>
		<td valign="top">18</td>
		<td valign="top">
იაკობის სახლი ცეცხლი იქნება და იოსების სახლი ალი, ხოლო ესავის სახლი - ნამჯა. 
მოედება და შთანთქავს მას. ვერავინ გადარჩება ესავის სახლიდან, რადგან უფალმა 
ბრძანა. </td>
		<td valign="top">18</td>
		<td valign="top">
და იყოს სახლი იაკობისა ცეცხლი და სახლი იოსებისი-ალ, ხოლო ესავისი - ლელწამ. და 
აღატყდენ მათ ზედა და შეიჭამნენ იგინი. და არა იყოს მეცეცხლე სახლსა ესავისსა, 
რამეთუ უფალმან თქუა: </td>
	</tr>
	<tr>
		<td valign="top">19</td>
		<td valign="top">
სამხრეთი დაიმკვიდრებს ესავის მთას და ბარი - ფილისტიმელთა ქვეყანას. დაიმკვიდრებენ 
ეფრემის მხარეს და სამარიის მხარეს, ბენიამინი კი - გალაადს. </td>
		<td valign="top">19</td>
		<td valign="top">
და დაიმკჳდრონ ნაგეისშინათა მთაჲ ესავისი, და სეფილასშინათა უცხოტომნი იგი. და 
დაიმკჳდრონ მთაჲ იგი ეფრემისი, და ველი სამარაჲსაჲ, და ბენიამენი და გალაადიტი. </td>
	</tr>
	<tr>
		<td valign="top">20</td>
		<td valign="top">
ისრაელიანთა განთესილი ერი ცარეფთამდე დაიმკვიდრებს ქანაანს, სეფარადში განთესილი 
იერუსალიმი სამხრეთის ქალაქებს დაიმკვიდრებს. </td>
		<td valign="top">20</td>
		<td valign="top">
და გარდასახლებისა დასაბამი ესე არს ძეთა ისრაჱლისათა: ქუეყანაჲ ქანანელთაჲ ვიდრე 
სარეფთონდმდე და გარდასახლებაჲ იერუსალიმისაჲ ვიდრე ეფრათადმდე. და დაიმკჳდრნენ 
ქალიქნი ნაგესისნი. </td>
	</tr>
	<tr>
		<td valign="top">21</td>
		<td valign="top">
ავლენ გამარჯვებულნი სიონის მთაზე ესავის მთის განსაკითხავად და უფლის იქნება 
სასუფეველი. </td>
		<td valign="top">21</td>
		<td valign="top">
და აღვიდოდიან განრინებულნი მთისაგან სიონისა, შურისძიებად მთასა ესავისსა და იყოს 
უფლისა მეუფებაჲ.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>