<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ზაქარია წინასწარმეტყველი (თავი 14)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ზაქარია წინასწარმეტყველი</h1>
<h2>თავი მეთოთხმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
აჰა, დადგება დღე უფლისაგან და დანაწილდება შენი ნადავლი შენს წიაღში. </p></td>
		<td width="2%" valign="top">1</td>
		<td width="48%" valign="top">
<p>აჰა, დღენი მთვლენ უფლისანი, და განიბნინენ ნატყუენავნი შენნი შენ შორის. </p></td>
	</tr>
	<tr>
		<td valign="top">2</td>
		<td valign="top">თავს მოვუყრი ყველა ხალხს იერუსალიმის წინააღმდეგ 
		საბრძოლველად; აღებული იქნება ქალაქი, სახლები გაიძარცვება და ქალები 
		გაუპატიურდება, ნახევარი ქალაქი ტყვედ წავა, ხოლო დანარჩენი ხალხი არ 
		მოიკვეთება ქალაქიდან. </td>
		<td valign="top">2</td>
		<td valign="top">და შევკრიბნე ყოველნი წარმართნი იერუსალჱმსა ზედა ბრძოლად 
		და წარიტყუენოს ქალაქი, და განიბძარნენ სახლნი, და დედანი შეიბილწნენ, და 
		განვიდეს ნახევარი ქალაქისაჲ ტყუეობად, და ნეშტი ერისა ჩემისა არა მოისრნენ 
		ქალაქისა მისგან. </td>
	</tr>
	<tr>
		<td valign="top">3</td>
		<td valign="top">გამოვა უფალი და შეებრძოლება ამ ხალხს როგორც ოდესღაც 
		ომობდა ბრძოლის დღეს. </td>
		<td valign="top">3</td>
		<td valign="top">და გამოვიდეს უფალი და განეწყოს ნათესავთა მათ მიმართ, 
		ვითარცა დღესა წყობისა მისისასა, დღესა შინა ბრძოლისასა. </td>
	</tr>
	<tr>
		<td valign="top">4</td>
		<td valign="top">შედგება მისი ფეხი ამ დღეს ზეთისხილის მთაზე, იერუსალიმის 
		პირდაპირ რომ არის, აღმოსავლეთით; შუაზე გაიპობა ზეთისხილის მთა 
		აღმოსავლეთიდან დასავლეთით, და გაჩნდება ძალზე დიდი ხეობა; მთის ერთი 
		ნახევარი ჩრდილოეთისკენ წავა, მეორე ნახევარი - სამხრეთისკენ. </td>
		<td valign="top">4</td>
		<td valign="top">და დადგენ ფერჴნი მისნი მას დღესა შინა მთასა ზედა 
		ზეთისხეთასა პირისპირ იერუსალჱმსა აღმოსავალით კერძო; და განიპოს მთაჲ 
		ზეთისხეთაჲ კერძოჲ მისი აღმოსავალად მიმართ და კერძოჲ მისი ზღუად მიმართ, 
		დანახეთქად დიდად ფრიად და მიდრკეს ნახევარი მთისა ჩრდილოდ მიმართ, და 
		ნახევარი მისი სამხრად მიმართ. </td>
	</tr>
	<tr>
		<td valign="top">5</td>
		<td valign="top">გაიქცევით ჩემი მთების ხეობაში, რადგან ხეობა მთებს შორის 
		აცალამდე მიაღწევს; გაიქცევით, როგორც მიწისძვრისგან გარბოდით იუდას მეფის, 
		ყუზიას დროს; მაშინ მოვა უფალი, ჩემი ღმერთი, და ყველა წმიდა მასთან ერთად. </td>
		<td valign="top">5</td>
		<td valign="top">და აღმოიგნენ ღელენი მთათა ჩემთანი და შებრძჳლდეს ჴევი 
		მთათა ჩემთაჲ ვიდრე ასაილამდე. ვითარ-იგი აღმოიგო დღეთა შინა ძრვისათა და 
		დღეთა შინა ოზიაჲ მეფისა იუდასთასა და მოვიდეს უფალი ღმერთი ჩემი და 
		ყოველნი წმიდანი მის თანა. </td>
	</tr>
	<tr>
		<td valign="top">6</td>
		<td valign="top">იმ დღეს აღარ იქნება ნათელი, არამედ, სიცივე და ყინვა; </td>
		<td valign="top">6</td>
		<td valign="top">და იყოს მას დღესა შინა, არა იყოს ნათელი და ნეფხუაჲ და 
		ყინელი. </td>
	</tr>
	<tr>
		<td valign="top">7</td>
		<td valign="top">იქნება ერთი დღე, უფლისთვის საცნაური: არც დღე და არც 
		ღამე; მხოლოდ საღამოჟამს იქნება ნათელი. </td>
		<td valign="top">7</td>
		<td valign="top">იყოს ერთსა დღესა, და დღე იგი ეცნობოს უფალსა: და არა 
		დღე, და არა ღამე. და სამწუხროდ იყოს ნათელი. </td>
	</tr>
	<tr>
		<td valign="top">8</td>
		<td valign="top">იმ დღეს იქნება, რომ იდინებს იერუსალიმიდან სიცოცხლის 
		წყალი; ერთი ნახევარი აღმოსავლეთის ზღვისკენ წავა, მეორე ნახევარი 
		დასავლეთის ზღვისკენ; ზამთარ-ზაფხულ ასე იქნება. </td>
		<td valign="top">8</td>
		<td valign="top">და მას დღესა შინა გამოვიდეს წყალი მცოცხლი იერუსალჱმით, 
		ნახევარი მისი ზღუასა ზედა პირველსა და ნახევარი ზღუასა ზედა უკანასკნელსა; 
		ზაფხულსა შორის და არესა შორის იყოს ესრეთ. </td>
	</tr>
	<tr>
		<td valign="top">9</td>
		<td valign="top">
იქნება უფალი მეფედ მთელს ქვეყანაზე; იმ დღეს ერთი იქნება უფალი და მისი სახელიც 
ერთი იქნება. </td>
		<td valign="top">9</td>
		<td valign="top">და იყოს უფალი მეფედ ყოველსა ზედა ქუეყანასა. მას დღესა 
		შინა იყოს უფალი ერთ, და სახელი უფლისაჲ - ერთ, </td>
	</tr>
	<tr>
		<td valign="top">10</td>
		<td valign="top">
ვაკედ იქცევა მთელი ქვეყანა გებაყიდან რიმონამდე, იერუსალიმის სამხრით; იერუსალიმი 
კი ამაღლდება და დარჩება თავის ადგილზე ბენიამინის კარიბჭიდან პირველი კარიბჭის 
ადგილამდე, კუთხის კარიბჭემდე, და ხანანელის კოშკიდან მეფის საწნახლებამდე. </td>
		<td valign="top">10</td>
		<td valign="top">მომცველი ყოველსა ქუეყანასა და უდაბნოსა ღაველითგან ვიდრე 
		რემონამდე, სამხრით კერძო იერუსალიმისა, ხოლო რამაჲ ადგილსა ზედა ეგოს 
		ბჭითგან ბენიამენისით ვიდრე ბჭედმდე პირველად, ვიდრე ბჭისამდე მებოძირთაჲსა 
		და ვიდრე გოდლამდე ანამეილისსა, ვიდრე საწნეხლის წედთამდე მეფისათა. </td>
	</tr>
	<tr>
		<td valign="top">11</td>
		<td valign="top">
იცხოვრებენ მასში და აღარ იქნება შეჩვენება, და მშვიდად იცხოვრებს იერუსალიმი. </td>
		<td valign="top">11</td>
		<td valign="top">დაემკჳდრნენ მის შორის და არა იყოს შენაჩუენები მერმე და 
		დაემკჳდროს იერუსალჱმი სასოებით. </td>
	</tr>
	<tr>
		<td valign="top">12</td>
		<td valign="top">
<p>
ეს იქნება სატანჯველი, რომლითაც დასტანჯავს უფალი ყველა ხალხს, ვინც კი გაილაშქრებს 
იერუსალიმზე; ზეზეულად შემოალპებათ ხორცი, დაულპებათ თვალები ფოსოებში და ენა 
დაულპებათ პირში. </p></td>
		<td valign="top">12</td>
		<td valign="top">
<p>და ესე არს დაცემაჲ, რომლითა მოჰკუეთს უფალი ყოველთა ერთა, რაოდენთა განილაშქრეს 
იერუსალჱმს ზედა. და დადგნენ ჴორცნი მათნი დგომასაღა მათსა ფერჴთა ზედა მათთა, და 
თუალნი მათნი აღმოსცჳვენ ბუდეთაგან მათთა, და ენაჲ მათი დადნეს პირსა შინა მათსა. </p></td>
	</tr>
	<tr>
		<td valign="top">13</td>
		<td valign="top">
იმ დღეს იქნება, რომ დიდი აღრეულობა ჩამოვარდება მათ შორის უფლისაგან: ხელს 
ჩასჭიდებენ ერთი-მეორეს და ერთის ხელი მეორის ხელის წინააღმდეგ აღიმართება. </td>
		<td valign="top">13</td>
		<td valign="top">და იყოს მას დღესა შინა განკრთომაჲ უფლისაჲ დიდი მათ 
		ზედა, და მოეკიდოს თითოეული ჴელსა მოყუსისა თჳსისასა, და თანშეათხზნას ჴელი 
		მისი ჴელისა მათ მოყუსისა მისისაჲსა. </td>
	</tr>
	<tr>
		<td valign="top">14</td>
		<td valign="top">
იუდაც შეებრძოლება იერუსალიმს; დახვავდება ყველა გარეშემო ხალხის დოვლათი, 
ოქრო-ვერცხლი და დიდძალი სამოსელი. </td>
		<td valign="top">14</td>
		<td valign="top">და იუდა წყობა-ყოს იერუსალიმს შინა, და თანააქუნდეს ძალი 
		ყოველთა გარეშემოთა ერთაჲ: ოქროჲ და ვეცხლი და შესამოსელი სიმრავლედ ფრიად. </td>
	</tr>
	<tr>
		<td valign="top">15</td>
		<td valign="top">
ასეთივე იქნება სატანჯველი ცხენთა და ჯორთა, აქლემთა და სახედართა, ყოველი 
პირუტყვისა, რომელიც კი მათ ურდოებში იქნება. </td>
		<td valign="top">15</td>
		<td valign="top">და ესე იყოს დაცემაჲ: ცხენთა და კერძოვირთა, და აქლემთა, 
		და ვირთა, და ყოველთა საცხოვართა, მყოფთა ბანაკთა მათ შინა დაცემისა 
		ამისებრ. </td>
	</tr>
	<tr>
		<td valign="top">16</td>
		<td valign="top">
მოხდება ისე, რომ ვინც კი გადარჩება იმ ხალხებიდან, იერუსალიმს რომ ესხმოდნ;ნ თავს, 
წლიდან წლამდე ივლიან მეფის, ცაბაოთ უფლის თაყვანსაცემად და კარვობის 
სადღესასწაულოდ. </td>
		<td valign="top">16</td>
		<td valign="top">და იყოს: რაოდენნიცა დაშთენ ყოველთაგან წარმართთა 
		მოსრულთა იერუსალჱმსა ზედა და აღმოვიდოდიან წლითი წლად თაყუანის-ცემად 
		მეფესა, უფალსა, ყოვლისა მპყრობელსა, და დღესასწაულებად დღესასწაული 
		კარვის-დგმისა. </td>
	</tr>
	<tr>
		<td valign="top">17</td>
		<td valign="top">
მოხდება ისე, რომ თუ ვინმე ქვეყნის ტომთაგანი არ ავა იერუსალიმს მეფის, ცაბაოთ 
უფლის თაყვანსაცემად, წვიმა არ იქნება მათზე. </td>
		<td valign="top">17</td>
		<td valign="top">და იყოს: რაოდენნიცა არა აღვიდენ ყოველთაგან ტომთა 
		ქუეყანისათა იერუსალჱმდ თაყუანის-ცემად მეფესა, უფალსა, ყოვლისა 
		მპყრობელსა, და არა იყოს მათ ზედა წჳმაჲ და იგინიცა მათვე თანა შეეძინნენ. </td>
	</tr>
	<tr>
		<td valign="top">18</td>
		<td valign="top">
თუ ეგვიპტის ტომი არ ავა, არ შევა იქ, წვიმა რ იქნება მასზე; იქნება სატანჯველი, 
რითაც დასტანჯავს უფალი ხალხებს, რომლებიც არ ადიან კარვობის სადღესასწაულოდ. </td>
		<td valign="top">18</td>
		<td valign="top">ხოლო უკუეთუ ტომი ეგჳპტისა არა აღვიდეს, არცა მივიდეს 
		მუნ, მათ ზედაცა იყოს დაცემაჲ, რომელი შეამთხჳოს უფალმან, ყოვლისა 
		მპყრობელმან, ნათესავთა, რაოდენნიცა არა აღვიდენ დღესასწაულებად 
		კარვის-დგმისა დღესასწაულსა. </td>
	</tr>
	<tr>
		<td valign="top">19</td>
		<td valign="top">
ეს ექნება სასჯელად ეგვიპტეს და სასჯელად ყველა ხალხს, რომელიც არ ივლის კარვობის 
სადღესასწაულოდ. </td>
		<td valign="top">19</td>
		<td valign="top">ესე არს ცოდვაჲ ეგჳპტისაჲ და ცოდვაჲ ყოველთა ნათესავთაჲ, 
		რაოდენიცა არა აღვიდენ დღესასწაულებად და დღესასწაულსა კარვის-დგმისასა. </td>
	</tr>
	<tr>
		<td valign="top">20</td>
		<td valign="top">
იმ დღეს იქნება წარწერილი ცხენთა ზანზალაკებზე: სიწმიდე უფალს; და ქვაბები უფლის 
სახლში ისევე შეირაცხება, როგორც სასხურებელი თასები სამსხვერპლოს წინაშე. </td>
		<td valign="top">20</td>
		<td valign="top">მას დღესა შინა იყოს აღჳრსა შორის ცხენისასა: წმიდაჲ 
		უფლისაჲ, და იყუნენ სიავნი სახლსა შინა უფლისასა, ვითარცა ფიალი წინაშე 
		პირსა მსხუერპლისსაცავისასა. </td>
	</tr>
	<tr>
		<td valign="top">21</td>
		<td valign="top">
ყოველი ქვაბი იერუსალიმში და იუდაში წმიდა იქნება ცაბაოთ უფლისათვის; მოვა ყოველი 
შემწირველი, აიღებს მათგან და მოხარშავს მათში. აღარ იქნება იმ დღეს ქანაანელი 
ცაბაოთ უფლის სახლში. </td>
		<td valign="top">21</td>
		<td valign="top">და იყოს ყოველი სიავი იერუსალიმს შინა და იუდაჲსა შორის 
		წმიდაჲ უფლისა, ყოვლისა მპყრობელისა, და მივიდოდიან ყოველნი მსხუერპლველნი 
		და მიიხუმიდენ მათგან და აგბობდენ თავთა მათთად, და არა იყოს ქანანელი 
		მერმე სახლსა შინა უფლისა ძალთაჲსასა მას დღესა შინა.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>