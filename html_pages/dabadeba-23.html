<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 23)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი ოცდამესამე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">	<tr>
		<td width="2%" valign="top">1</td>
		<td width="48%" valign="top">იცოცხლა სარამ ას ოცდაშვიდი წელი, ეს არის 
		სარას სიცოცხლის წლები. </td>
		<td width="2%" valign="top">1</td>
		<td width="48%" valign="top">იყო ცხორებაჲ სარრასი ასოცდაშჳდ წელ. </td>
	</tr>
	<tr>
		<td valign="top">2</td>
		<td valign="top">მოკვდა სარა კირიათ-არბეში, აწინდელ ხებრონში, ქანაანის 
		ქვეყნად. მივიდა აბრაამი სარას საგლოვად და დასატირებლად. </td>
		<td valign="top">2</td>
		<td valign="top">და მოკუდა სარრა ქალაქსა შინა არბოკსა, რომელ არს 
		ღელოვანსა მას, ესე იგი არს, ქებრონი ქუეყანასა ქანანისსა. მოვიდა აბრაჰამ 
		ტყებად სარრასა და გლოვად. </td>
	</tr>
	<tr>
		<td valign="top">3</td>
		<td valign="top">მოსცილდა თავის მკვდარს აბრაამი და ეუბნება ხეთელებს: </td>
		<td valign="top">3</td>
		<td valign="top">და აღდგა აბრაჰამ მკუდრისა მისგან და ჰრქუა ძეთა ქეტისთა 
		მეტყუელმან: </td>
	</tr>
	<tr>
		<td valign="top">4</td>
		<td valign="top">მსხემად და მდგმურად ვარ თქვენთან; მომეცით საკუთარი 
		სამარხი თქვენს მიწაზე, რომ დავმარხო ჩემი მკვდარი. </td>
		<td valign="top">4</td>
		<td valign="top">მწირ და წარმავალ ვარ მე თქუენ თანა. მომეცით მე ადგილი 
		საფლავისაჲ თქუენ შორის და დავფლა მკუდარი ჩემი ჩემგან. </td>
	</tr>
	<tr>
		<td valign="top">5</td>
		<td valign="top">მიუგეს ხეთელებმა აბრაამს და უთხრეს: </td>
		<td valign="top">5</td>
		<td valign="top">მიუგეს ძეთა ქეტისთა აბრაჰამის მიმართ და ჰრქუეს. </td>
	</tr>
	<tr>
		<td valign="top">6</td>
		<td valign="top">მოგვისმინე, ბატონო. ღვთიანი მთავარი ხარ ჩვენს შორის; 
		დამარხე შენი მკვდარი ჩვენს საუკეთესო სამარხში. ჩვენს შორის ვერავინ 
		დაგიკავებს თავის სამარხს შენი მკვდრის დასამარხავად. </td>
		<td valign="top">6</td>
		<td valign="top">რად უფალო? ისმინე ჩუენი: მეფე ხარ ღმრთისა მიერ. ჩვენ 
		შორის რჩეულთა საფლავთა დაჰფალ მკუდარი შენი არა ვინ ჩუენგანმან დააყენოს 
		საფლავი მისი შენგან დაფლვად მკუდარი შენი მუნ. </td>
	</tr>
	<tr>
		<td valign="top">7</td>
		<td valign="top">ადგა აბრაამი და თაყვანისცა ამ ქვეყნის ხალხს, ხეთელებს. </td>
		<td valign="top">7</td>
		<td valign="top">აღდგა აბრაჰამ და თაყუანი-სცა ერსა მას მის ქუეყანისასა, 
		ძეთა ქეტისთა. </td>
	</tr>
	<tr>
		<td valign="top">8</td>
		<td valign="top">ასე უთხრა მათ: თუ ინებებთ და მკვდარს დამამარხვინებთ, 
		ბარემ ნუ გამაწბილებთ და შემავედრეთ ყეფრონ ცოხარის ძეს, </td>
		<td valign="top">8</td>
		<td valign="top">და ეტყოდა მათ და ჰრქუა: უკუეთუ გულითად გნებავს, რათა 
		დავჰფლა მკუდარი ჩემი პირისაგან ჩემისა; ისმინეთ ჩემი და ეტყოდეთ ჩემთჳს 
		ეფრონს, ძესა სარისსა. </td>
	</tr>
	<tr>
		<td valign="top">9</td>
		<td valign="top">მომცეს მახფელას მღვიმე, მისი ყანის ბოლოს რომ არის; 
		თავის ფასში მომცეს თქვენი თანდასწრებით საკუთარ სამარხად. </td>
		<td valign="top">9</td>
		<td valign="top">და მომეცინ მე ქუაბი მრჩობლი. რომელ არს მისი, რომელ-იგი 
		არს ერთკერძო აგარაკსა მისსა, ვეცხლის რაჲ ღირდეს, მომეცინ მე იგი თქუენ 
		შორის მონაგებად საფლავისა. </td>
	</tr>
	<tr>
		<td valign="top">10</td>
		<td valign="top">ყეფრონი ხეთელებს შორის იჯდა; მიუგო ყეფრონ ხეთელმა 
		აბრაამს ნეთელთა და ყველას გასაგონად, ვინც კი მისი ქალაქის კარიბჭესთან 
		იყო მოსული, და უთხრა: </td>
		<td valign="top">10</td>
		<td valign="top">ხოლო ეფრონ ჯდა შორის ძეთა ქეტისთა, მიუგო ეფრონ ქეტელმან 
		აბრაჰამს და ჰრქუა წინაშე ძეთა ქეტისთა და ყოველთა, რომელნი შევიდეს 
		ქალაქად. </td>
	</tr>
	<tr>
		<td valign="top">11</td>
		<td valign="top">არა, ბატონო, მომისმინე: მინდორიც მომიცია და მღვიმეც, იქ 
		რომ არის; ჩემი ხალხის თანდასწრებით მომიცია; დამარხე შენი მკვდარი. </td>
		<td valign="top">11</td>
		<td valign="top">და ჰრქუა: ჩემდა მოიხილე, უფალო და ისმინე ჩემი: აგარაკსა 
		მას და ქუაბსა, რომელ არს მას შინა, შენ მიგცემ, წინაშე ყოველთა მოქალაქეთა 
		ჩემთა დაჰფალ მუნ მკუდარი შენი. </td>
	</tr>
	<tr>
		<td valign="top">12</td>
		<td valign="top">თაყვანისცა აბრაამმა ქვეყნის ერს. </td>
		<td valign="top">12</td>
		<td valign="top">თაყუანის-სცა აბრაჰამ წინაშე ყოვლისა ერისა მის 
		ქუეყანისა. </td>
	</tr>
	<tr>
		<td valign="top">13</td>
		<td valign="top">ასე ელაპარაკა ყეფრონს ქვეყნის ერის გასაგონად: თუ 
		თანახმა ხარ, აიღე მინდვრის საფასური, გამომართვი და დავმარხავ იქ ჩემს 
		მკვდარს. </td>
		<td valign="top">13</td>
		<td valign="top">და ჰრქუა ეფრონს ყურთა მიმართ ყოვლისა ერისა მის 
		ქუეყანისათა: რამეთუ ჩემ კერძო ხარ, ისმინე ჩემი, ვეცხლი აგარაკისა მის 
		მიიღე ჩემგან და დავფლა მკუდარი ჩემი მუნ. </td>
	</tr>
	<tr>
		<td valign="top">14</td>
		<td valign="top">მიუგო ყეფრონმა აბრაამს და უთხრა: </td>
		<td valign="top">14</td>
		<td valign="top">და მიუგო ეფრონ აბრაჰამს და ჰრქუა: </td>
	</tr>
	<tr>
		<td valign="top">15</td>
		<td valign="top">ყური დამიგდე, ბატონო: რა სალაპარაკოა ოთხასი შეკელი 
		ვერცხლის საღირალი მიწა. წადი, დამარხე შენი მკვდარი. </td>
		<td valign="top">15</td>
		<td valign="top">არა, უფალო, რამეთუ მასმიეს, ვითარმედ ქუეყანა ოთხასისა 
		დიდრაქმისა ვეცხლისა არს, არამედ შენ შორის და ჩემ შორის რაჲ არს ესე? ხოლო 
		შენ დაჰფალ მკუდარი შენი. </td>
	</tr>
	<tr>
		<td valign="top">16</td>
		<td valign="top">დაეთანხმა აბრაამი ყეფრონს და მიუწონა აბრაამმა ყეფრონს 
		ვერცხლი, რამდენიც მოითხოვა ხეთელთა გასაგონად, ოთხასი შეკელი ვერცხლი 
		ვაჭართა მაზანდით. </td>
		<td valign="top">16</td>
		<td valign="top">და ისმინა აბრაჰამ ეფრონისი და მისცა აბრაჰამ ეფრონს 
		ვეცხლი იგი, რომელ თქუა ეფრონ წინაშე ძეთა ქეტისთა, ოთხას დიდრაქმაი ვეცხლი 
		გამოცდილითა სავაჭროჲთა. </td>
	</tr>
	<tr>
		<td valign="top">17</td>
		<td valign="top">ასე დაუმტკიცდა საკუთრებად აბრაამს ყეფრონისეული მინდორი 
		მახფელაში, მამრეს წინ რომ არის, მინდორი და იქ მდებარე მღვიმე, ყოველი ხე 
		იმ მინდორზე და მის საზღვრებში რომ დგას ირგვლივ, </td>
		<td valign="top">17</td>
		<td valign="top">და დაამტკიცა აგარაკი იგი ეფრონისი. რომელი იყო ქუაბსა 
		მა~ მრჩობლსა, რომელ არს პირისპირ წინაშე მამბრესსა აგარაკი იგი და ქუაბი, 
		რომელი იყო მას შინა და ყოველი ხე, რომელი იყო აგარაკსა შინა, რომელ არს 
		საზღვართა მისთა გარემო. </td>
	</tr>
	<tr>
		<td valign="top">18</td>
		<td valign="top">ხეთელთა და ყველას თანდასწრებით, ვინც კი მისი ქალაქის 
		კარიბჭესთან იყო მოსული. </td>
		<td valign="top">18</td>
		<td valign="top">ესე მოიგო აბრაჰამ წინაშე ძეთა ქეტისთა და ყოველთა 
		შემავალთა ქალაქისათა. </td>
	</tr>
	<tr>
		<td valign="top">19</td>
		<td valign="top">ამის შემდეგ დამარხა აბრაამმა სარა, თავისი ცოლი მახფელას 
		მინდვრის მღვიმეში, მამრეს გასწვრივ. ეს არის ხებრონი ქანაანის ქვეყნად.</td>
		<td valign="top">19</td>
		<td valign="top">და ამისსა შემდგომად დაჰფლა აბრაჰამ ცოლი თჳსი სარრა, 
		ქუაბსა მას შინა აგარაკისასა მრჩობლსა, რომელ არს წინაშე მამბრესსა. ესე 
		იგი არს, ქებრონი ქუეყანასა ქანანისასა. </td>
	</tr>
	<tr>
		<td valign="top">20</td>
		<td valign="top">დაუმტკიცდა აბრაამს მინდორი და იქ მდებარე მღვიმე 
		ხეთელებისგან საკუთარ სამარხად.</td>
		<td valign="top">20</td>
		<td valign="top">და დაამტკიცნა აგარაკი იგი და ქუაბი, რომელ იყო მას შინა 
		აბრაჰამისად, მოსაგებად საფლავი ძეთაგან ქეტისთა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>