<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იობი (თავი 38)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იობი</h1>
<h2>თავი ოცდამეთვრამეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
მიუგო უფალმა იობს გრიგალიდან და უთხრა: </p>
		</td>
		<td width="2%" valign="top">1</td>
		<td width="48%" valign="top">
<p>ჰრქუა უფალმან იობს არმურით გამო და ღრუბლით: </p>
		</td>
	</tr>
	<tr>
		<td valign="top">2</td>
		<td valign="top">ვინ არის, რომ აბნელებს განგებას უგუნური სიტყვებით? </td>
		<td valign="top">2</td>
		<td valign="top">ვინ არს ესე, რომელი მიმალავს სიტყუათა, და შეუკრებიან 
		ზრახვანი გულსა თჳსსა, და ჩემგან ჰგონებს დაფარვასა? </td>
	</tr>
	<tr>
		<td valign="top">3</td>
		<td valign="top">წელი შემოისარტყლე, მეომარივით, მე შეგეკითხები და შენ 
		მიპასუხე: </td>
		<td valign="top">3</td>
		<td valign="top">შეირტყენ ვითარცა მამაკაცმან წელნი შენნი, მე გკითხვიდე 
		და შენ მომიგებდ მე. </td>
	</tr>
	<tr>
		<td valign="top">4</td>
		<td valign="top">სად იყავი, როცა დედამიწას ვაფუძნებდი? ამიხსენი, თუ 
		გაქვს გაგება. </td>
		<td valign="top">4</td>
		<td valign="top">სადა იყავ, რაჟამს დავაფუძნებდ მე ქუეყანასა? მითხარ მე, 
		უკუეთუ იცი გულისჴმის-ყოფაჲ. </td>
	</tr>
	<tr>
		<td valign="top">5</td>
		<td valign="top">ვინ დასაზღვრა მისი ზომები, თუ იცი? მასზე ბაწარი ვინ 
		გადაჭიმა? </td>
		<td valign="top">5</td>
		<td valign="top">ვინ დადვა საზომი მისი, უკუეთუ იცი? ან ვინ მოიღო საზომი 
		მის ზედა? </td>
	</tr>
	<tr>
		<td valign="top">6</td>
		<td valign="top">რაზე დგას მისი საძირკვლები ან ვინ დადო მისი ქვაკუთხედი, </td>
		<td valign="top">6</td>
		<td valign="top">ანუ რასა ზედა კარშიკნი მისნი დამსჭუალულ არიან? ანუ ვინ 
		არს, რომელმან დადვა ლოდი იგი საკიდური მის ზედა? </td>
	</tr>
	<tr>
		<td valign="top">7</td>
		<td valign="top">როცა გალობდნენ დილის ვარსკვლავები და ყიჟინობდნენ 
		ღვთისშვილები? </td>
		<td valign="top">7</td>
		<td valign="top">ოდეს იქმნნეს ვარსკულავნი, მიქებდეს მე ჴმითა დიდითა 
		ყოველნი ანგელოზნი ჩემნი. </td>
	</tr>
	<tr>
		<td valign="top">8</td>
		<td valign="top">ვინ ჩაუკეტა ზღვას კარიბჭენი, როცა საშოდან ამოხეთქა, </td>
		<td valign="top">8</td>
		<td valign="top">და-უკუე-ვჰჴაშ ზღუაჲ ბჭეებითა, რაჟამს-იგი იშუებოდა, 
		დედის მუცლით გამო-რა-ვიდოდა. </td>
	</tr>
	<tr>
		<td valign="top">9</td>
		<td valign="top">როცა ნისლი მივეცი სამოსელად და წყვდიადი - სახვევებად, </td>
		<td valign="top">9</td>
		<td valign="top">დავსდევ მას ზედა ღრუბელი სამოსლად და ნისლითა წარვგრაგნე 
		იგი. </td>
	</tr>
	<tr>
		<td valign="top">10</td>
		<td valign="top">როცა დავუდგინე ჩემი წესი და დავუტანე ურდული და 
		კარიბჭენი - </td>
		<td valign="top">10</td>
		<td valign="top">დავსცენ მას ზედა საზღვარნი და დავაგენ მას კლიტენი და 
		ბჭენი. </td>
	</tr>
	<tr>
		<td valign="top">11</td>
		<td valign="top">და ვთქვი, აქამდე მოდი, იქით აღარ, აქ შეწყდეს შენი 
		ტალღების აზვირთება-მეთქი? </td>
		<td valign="top">11</td>
		<td valign="top">და ვარქუ: აქამომდე მოხჳდე და არა გარდაჰჴდე, არამედ შენ 
		ზედვე შეიმუსრნენ ღელვანი შენნი. </td>
	</tr>
	<tr>
		<td valign="top">12</td>
		<td valign="top">თუ გიბრძანებია შენს სიცოცხლეში დილისათვის, თუ 
		გიჩვენებია ცისკრისათვის მისი ადგილი, </td>
		<td valign="top">12</td>
		<td valign="top">ანუ შენ ზედა დავაწესე ნათელი განთიადისა, და მთიებმან 
		იცნა თჳსი იგი წესი </td>
	</tr>
	<tr>
		<td valign="top">13</td>
		<td valign="top">რომ ეპყრა ქვეყნის კიდეები და ბოროტეულნი განეფერთხა 
		მისგან? </td>
		<td valign="top">13</td>
		<td valign="top">მიწევნად ფრთეთა ქუეყანისათა, და განბნევად უღელნი 
		მისგან? </td>
	</tr>
	<tr>
		<td valign="top">14</td>
		<td valign="top">გადაიქცევა საბეჭდავ თიხად და სამოსელივით აჭრელდება, </td>
		<td valign="top">14</td>
		<td valign="top">ანუ შენ მოიდე მიწაჲ ქუეყანით და თიჴაჲ შეჰქმენ ცხოვლად 
		და პირმეტყუელად და დაადგინე ქუეყანასა ზედა? </td>
	</tr>
	<tr>
		<td valign="top">15</td>
		<td valign="top">წაერთმევა ბოროტეულთ მათი ნათელი და აღმართული მკლავი 
		შეიმუსრება. </td>
		<td valign="top">15</td>
		<td valign="top">
<p>ანუ შენ მოუღე ნათელი უღმრთოთა, და მკლავნი ამპარტავანთანი შენ შეჰმუსრენ?
</p>
		</td>
	</tr>
	<tr>
		<td valign="top">16</td>
		<td valign="top">
<p>
თუ ჩაგიღწევია ზღვის წყაროებამდე? თუ გივლია უფსკრულის სიღრმეებში? </p>
		</td>
		<td valign="top">16</td>
		<td valign="top">მი-მე-სრულ ხარა წყაროსა მას ზღჳსასა, ანუ კუალსა 
		უფსკრულთასა სრულ ხარა? </td>
	</tr>
	<tr>
		<td valign="top">17</td>
		<td valign="top">თუ გაღებულა შენს წინაშე სიკვდილის კარიბჭენი და შავეთის 
		კარიბჭენი თუ გინახავს? </td>
		<td valign="top">17</td>
		<td valign="top">გან-მე-გეხუნენა შიშით ბჭენი სიკუდილისანი, ანუ მეკარეთა 
		ჯოჯოხეთისათა გიხილონ და შეძრწუნდენ? </td>
	</tr>
	<tr>
		<td valign="top">18</td>
		<td valign="top">თუ განგიცდია დედამიწის სიგრძე და განი? მითხარი, თუ იცი 
		ეს ყველაფერი? </td>
		<td valign="top">18</td>
		<td valign="top">ანუ სწავლულ ხარა სივრცესა ცასა ქუეშე? მითხარ მე: 
		ვითარმე, ანუ რაბამ არს? </td>
	</tr>
	<tr>
		<td valign="top">19</td>
		<td valign="top">სად არის გზა ნათლის სამყოფელისკენ და სად არის ბნელეთის 
		ადგილი, </td>
		<td valign="top">19</td>
		<td valign="top">რომელსა ადგილსა იქცევის ნათელი, ანუ რომელი ადგილი არს 
		ბნელისაჲ? </td>
	</tr>
	<tr>
		<td valign="top">20</td>
		<td valign="top">რომ დაიჭირო თავის საზღვართან და მიაგნო მისი სახლის 
		ბილიკებს? </td>
		<td valign="top">20</td>
		<td valign="top">მი-ხოლო-თუ-მიიყვანო საზღვართა მისთა, გინათუ იცნი ალაგნი 
		მისნი? </td>
	</tr>
	<tr>
		<td valign="top">21</td>
		<td valign="top">თუ იცოდი, რომ ოდესმე დაიბადებოდი და მრავალჟამიერი 
		იქნებოდი? </td>
		<td valign="top">21</td>
		<td valign="top">მეცნიერმე ხარა? ვინ უწყის, მაშინ შობილ იყო და რიცხუნი 
		წელთა შენთანი ფრიად იყუნეს? </td>
	</tr>
	<tr>
		<td valign="top">22</td>
		<td valign="top">თუ შეგიღწევია თოვლის საგანძურში და სეტყვის საგანძური თუ 
		გინახავს, </td>
		<td valign="top">22</td>
		<td valign="top">მი-მე-სრულ ხარა საუნჯეთა თოვლისათა, გიხილვანა საუნჯენი 
		სეტყუათანი? </td>
	</tr>
	<tr>
		<td valign="top">23</td>
		<td valign="top">რომელსაც ვიმარაგებ ძნელბედობისთვის, ომისა და ბრძოლის 
		დღისათვის? </td>
		<td valign="top">23</td>
		<td valign="top">რამეთუ დაუუნჯებულ არიან დღედ მტერთა, დღედ ბრძოლისა და 
		ლალვისა. </td>
	</tr>
	<tr>
		<td valign="top">24</td>
		<td valign="top">რა გზით ნაწილდება ნათელი, როგორ ვრცელდება აღმოსავლეთის 
		ქარი დედამიწაზე? </td>
		<td valign="top">24</td>
		<td valign="top">ანუ ვინაჲ გამოვალს თრთჳლი, რომელი განეფინების სამხრით 
		ცასა ქუეშე? მითხარღა მე! </td>
	</tr>
	<tr>
		<td valign="top">25</td>
		<td valign="top">ვინ გაუხსნა ნიაღვარს სადინარი და გზა - ჭექა-ქუხილს, </td>
		<td valign="top">25</td>
		<td valign="top">ანუ ვინ განუმზადა წჳმისა სასტიკისა დინებაჲ, და გზაჲ 
		ნადირთა? </td>
	</tr>
	<tr>
		<td valign="top">26</td>
		<td valign="top">რომ აწვიმოს უკაცრიელ მიწაზე, უდაბნოში, სადაც ადამიანი 
		არ ჭაჭანებს, </td>
		<td valign="top">26</td>
		<td valign="top">სადა არს კაცი, უდაბნოთა უკაცურთა </td>
	</tr>
	<tr>
		<td valign="top">27</td>
		<td valign="top">რომ მორწყას უდაბური ხრიოკები და აღმოაცენოს მწვანე 
		ბალახი? </td>
		<td valign="top">27</td>
		<td valign="top">განაძღოს დაუთრგუნავნი და უშენნი. და აღმოაცენოს 
		მცენარენი? </td>
	</tr>
	<tr>
		<td valign="top">28</td>
		<td valign="top">თუ ჰყავს წვიმას მამა ან ვინ დაბადა ნამის წვეთები? </td>
		<td valign="top">28</td>
		<td valign="top">ვინ არს წჳმისა მამაჲ? ანუ ვინ არს, რომელმან შვნა შანთნი 
		ცუარისანი? </td>
	</tr>
	<tr>
		<td valign="top">29</td>
		<td valign="top">ვისი საშოდან გამოვიდა ყინული და ციური ჭირხლი ვინ 
		დაბადა, </td>
		<td valign="top">29</td>
		<td valign="top">ვისისა მუცლისაგან გამოვალს მყინვარი? ანუ ნეფხუაჲ ცასა 
		ქუეშე ვინ შვა? </td>
	</tr>
	<tr>
		<td valign="top">30</td>
		<td valign="top">როცა ქვასავით მკვრივდება წყალი და იკვრის უფსკრულის 
		ზედაპირი? </td>
		<td valign="top">30</td>
		<td valign="top">რომელი გარდამოვალს, ვითარცა წყალი მდინარე? ანუ პირნი 
		ცისანი ვინ დაადნო? </td>
	</tr>
	<tr>
		<td valign="top">31</td>
		<td valign="top">
<p>
თუ შეკრავ ხომლის საბელებს ან ორიონის საკვრელებს თუ გახსნი? </p>
		</td>
		<td valign="top">31</td>
		<td valign="top">
<p>გულისჴმა-გიყოფიან საკჳრველნი ხომთანი, ანუ ზღუდენი ორიონთანი შენ განახუენ?
</p>
		</td>
	</tr>
	<tr>
		<td valign="top">32</td>
		<td valign="top">თუ ამოიყვან ზოდიებს თავ-თავის დროზე და დიდ დათვს თავისი 
		ბელებითურთ თუ წარუძღვები? </td>
		<td valign="top">32</td>
		<td valign="top">შენ აღმოაბრწყინეა მთიები ჟამსა მისა და აფროდიტე შვილი 
		ზედა ქუეყანისა? </td>
	</tr>
	<tr>
		<td valign="top">33</td>
		<td valign="top">თუ იცი ცათა კანონები ან თუ დაადგენ მის წესს ქვეყანაზე? </td>
		<td valign="top">33</td>
		<td valign="top">ანუ ცანი ქუეშე ერთბამად რავდენნი ქმნილ არიან? </td>
	</tr>
	<tr>
		<td valign="top">34</td>
		<td valign="top">ღრუბლებს თუ მიუწვდენ ხმას, რომ დაგფაროს წყლის თქეშმა? </td>
		<td valign="top">34</td>
		<td valign="top">უწოდემეა ღრუბელთა ჴმითა და ძრწოლით, წყლითა მძაფრითა 
		გერჩდენ შენ? </td>
	</tr>
	<tr>
		<td valign="top">35</td>
		<td valign="top">თუ დაიბარებ ელვას, რომ მოვიდეს და გითხრას: აქა ვარო! </td>
		<td valign="top">35</td>
		<td valign="top">ანუ წარ-მე-ავლინნე მეხის-ტეხანი და წარვიდენ და გრქუან 
		შენ, ვითარმედ: რა უკუე არს? </td>
	</tr>
	<tr>
		<td valign="top">36</td>
		<td valign="top">ვინ ჩადო გულში სიბრძნე ან ვინ მისცა გონებას 
		გამჭრიახობა? </td>
		<td valign="top">36</td>
		<td valign="top">ანუ ვინ მოსცა დედათა ქსლისა სიბრძნე, ანუ ჭრელობისა 
		მეცნიერებაჲ? </td>
	</tr>
	<tr>
		<td valign="top">37</td>
		<td valign="top">ვინ დათვლის ღრუბლებს სიბრძნით და ცის კოლოტებს ვინ 
		გადმოცლის, </td>
		<td valign="top">37</td>
		<td valign="top">ანუ ვინ აღრაცხნა ღრუბელნი სიბრძნითა თჳსითა, და ცანი 
		ქუეყანად მოდრიკნა? </td>
	</tr>
	<tr>
		<td valign="top">38</td>
		<td valign="top">როცა შედუღებულია მიწა და კოლბოხები ერთმანეთს ეწებება? </td>
		<td valign="top">38</td>
		<td valign="top">განფენილ არს, ვითარცა მიაწჲ მტუერი, შევამტკიცო იგი, 
		ვითარცა ლოდსა კუბაჲ? </td>
	</tr>
	<tr>
		<td valign="top">39</td>
		<td valign="top">ლომს შენ უნადირებ მსხვერპლს, შენ უკლავ შიმშილს ლომის 
		ბოკვერებს, </td>
		<td valign="top">39</td>
		<td valign="top">ანუ შენ უნადირეა ლომთა საზრდელი, ანუ სულნი ვეშაპთანი 
		შენ განაძღენ? </td>
	</tr>
	<tr>
		<td valign="top">40</td>
		<td valign="top">როცა ბუნაგებში განაბულან, როცა წვანან თავიანთ საფარში? </td>
		<td valign="top">40</td>
		<td valign="top">და შეშინებულ არიან იგინი საწოლსა თჳსსა ზედა, სხენან 
		იგინი მაღნართა შინა და მზირიან. </td>
	</tr>
	<tr>
		<td valign="top">41</td>
		<td valign="top">საზრდოს ვინ უმზადებს ყორანს, როცა მისი ბახალები ღმერთს 
		შესჩხავიან და მშივრები დაბორიალობენ? </td>
		<td valign="top">41</td>
		<td valign="top">ანუ ვინ განუმზადა ყორანსა საზრდელი? რამეთუ მართუენი 
		მისნი უფლისა მიმარი, ღაღადებენ შეცთომილნი, საზრდელსა ეძიებედ. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>