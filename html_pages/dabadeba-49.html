<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 49)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი ორმოცდამეცხრე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">	<tr>
		<td width="2%" valign="top">1</td>
		<td width="48%" valign="top">მოუხმო იაკობმა შვილებს და უთხრა: შეიკრიბეთ, 
		რომ გაგიმხილოთ რა შეგემთხვევათ მომავალ დღეებში. </td>
		<td width="2%" valign="top">1</td>
		<td width="48%" valign="top">და მოუწოდა იაკობ ძეთა თჳსთა და ჰრქუა: 
		შემოკერბით და გითხრა თქუენ, რაჲ-იგი შეგემთხჳოს თქუენ უკუანაჲსკნელთა 
		დღეთა. </td>
	</tr>
	<tr>
		<td valign="top">2</td>
		<td valign="top">თავი მოიყარეთ და ისმინეთ, იაკობის ძენო! ისრაელს, 
		მამათქვენს, უსმინეთ! </td>
		<td valign="top">2</td>
		<td valign="top">შემოკერბით და ისმინეთ ძეთა იაკობისთა, ისმინეთ 
		ისრაჱლისი, მამისა თქუენისა. </td>
	</tr>
	<tr>
		<td valign="top">3</td>
		<td valign="top">რეუბენ! პირმშო ხარ ჩემი, ძალი ჩემი და სათავე ჩემი 
		კაცობისა! შეუდრეკელი და შეუპოვარი.</td>
		<td valign="top">3</td>
		<td valign="top">რუბენ, პირმშოჲ ჩემი, ძალი ჩემი და დასაბამი შჳლთა 
		ჩემთაჲ, ფიცხელად სჩნდი და ფიცხელად და თავჴედად აღსდუღდი. </td>
	</tr>
	<tr>
		<td valign="top">4</td>
		<td valign="top">ზღვასავით ბობოქრობ, არ აღზევდები, რადგან ახვედი მამის 
		საწოლზე, მაშინ შებღალე ჩემი სარეცელი. </td>
		<td valign="top">4</td>
		<td valign="top">ვითარცა წყალი ნუ შეჰგბები, რამეთუ აჰჴედ შენ საწოლსა 
		მამისა შენისასა მაშინ შეაგინე სარეცელი, რომელსა აჰჴედ. </td>
	</tr>
	<tr>
		<td valign="top">5</td>
		<td valign="top">სიმონ და ლევი, ღვიძლი ძმები, ძალადობის ჭურჭელია მათი 
		გული! </td>
		<td valign="top">5</td>
		<td valign="top">სჳმეონ და ლევი ძმათა აღასრულეს სიცრუჱ ჴდომითა მათითა. </td>
	</tr>
	<tr>
		<td valign="top">6</td>
		<td valign="top">მათ თათბირზე ნუმც მისულა სული ჩემი, მათ საკრებულოს ნუმც 
		ზიარებულა ღირსება ჩემი! რადგან რისხვით მოკლეს კაცი და ბოროტი ნებით 
		გამოძარღვეს ხარი. </td>
		<td valign="top">6</td>
		<td valign="top">ზრახვასა მათსა ნუ შევალნ სული ჩემი და შეკრებასა მათსა 
		ნუ აღყუებინ ღჳძლი ჩემი, რამეთუ გულისწყრომითა მათითა მოსწყჳდნეს კაცნი და 
		გულისთქმითა მათითა დაჰკუეთნეს ძარღუნი კუროსა. </td>
	</tr>
	<tr>
		<td valign="top">7</td>
		<td valign="top">წყეულიმც იყოს მათი რისხვა, რადგან შეუპოვარია, და მათი 
		გულისწყრომა, რადგან სასტიკია! დავაქუცმაცებ მათ იაკობში და მიმოვფანტავ 
		ისრაელში! </td>
		<td valign="top">7</td>
		<td valign="top">წყეულ იყავნ გულისწყრომაჲ მათი, რამეთუ თავჴედობაჲ და 
		ბორგაჲ მათი, რამეთუ ფიცხელ, განვყუნე იგინი იაკობსა შორის და განვსთესნე 
		იგინი ისრაჱლსა შორის. </td>
	</tr>
	<tr>
		<td valign="top">8</td>
		<td valign="top">იუდა, გადიდებენ ძმები; მტრების ხერხემალს და დათრგუნავ 
		ხელით! გეთაყვანებიან მამაშენის ნაშიერნი. </td>
		<td valign="top">8</td>
		<td valign="top">იუდა, შენ გაქებდედ ძმანი შენნი ჴელნი შენნი ზურგსა 
		მტერთა შენთასა; თაყუანის-გცემდენ შენ ძენი მამისა შენისანი. </td>
	</tr>
	<tr>
		<td valign="top">9</td>
		<td valign="top">ლომის ბოკვერია იუდა! წამომდგარხარ, შვილო, ნადავლით 
		ხელში; წაიხარა, გაწვა ლომივით, ვინ გაბედავს მის წამოგდებას? </td>
		<td valign="top">9</td>
		<td valign="top">ლეკჳ ლომის იუდა, მცენარისაგან, შჳლო ჩემო, აღმოჴედ. 
		მიწოლით დაიძინო, ვითარცა ლომმან და ვითარცა ლეკუმან ლომისამან, ვინმე 
		აღადგინოს იგი? </td>
	</tr>
	<tr>
		<td valign="top">10</td>
		<td valign="top">არ წაერთმევა კვერთხი იუდას, არც არგანი ფერხთა შუიდან, 
		ვიდრე არ მოვა მისი მფლობელი და ის იქნება იმედი ხალხთა. </td>
		<td valign="top">10</td>
		<td valign="top">არა მოაკლდეს მთავარი იუდასგან და წინამძღუარი წყვილთაგან 
		მისთა ვიდრემდე მოვიდეს, რომლისა-იგი განმზადებულ არს და იგი არს მოლოდება 
		წარმართთა. </td>
	</tr>
	<tr>
		<td valign="top">11</td>
		<td valign="top">ვაზზე უბია თავისი ჩოჩორი, ვენახის ლერწზე - თავისი ვირის 
		ნაშიერი; ღვინოში რეცხავს თავის სამოსელს, და ყურძნის სისხლში - თავის 
		ტანსაცმელს. </td>
		<td valign="top">11</td>
		<td valign="top">და გამოაბას ვენაჴსა კიცჳ მისი და რქასა ვენაჴისსა კიცჳ 
		ვირისა მისისაჲ, განრცხეს ღჳნითა სამოსელი თჳსი და სისხლითა ყურძნისათა 
		მოსაბლარდნელი თჳსი. </td>
	</tr>
	<tr>
		<td valign="top">12</td>
		<td valign="top">თვალები მისი - ღვინის უწითლესი, კბილები მისი - რძის 
		უთეთრესი. </td>
		<td valign="top">12</td>
		<td valign="top">მხიარულ არიან თუალნი მისნი ღჳნითა და სპეტაკ კბილნი 
		მისნი უფროჲს სძისა. </td>
	</tr>
	<tr>
		<td valign="top">13</td>
		<td valign="top">ზაბულონი ზღვის პირას იმკვიდრებს, ნავსაყუდელთან ექნება 
		სადგომი; სიდონს მისწვდება საზღვარი მისი. </td>
		<td valign="top">13</td>
		<td valign="top">ზაბულონ ზღჳს კიდესა დაეშენოს და იგი ავლინებდეს ნავთა და 
		მიიწიოს სიდონადმდე. </td>
	</tr>
	<tr>
		<td valign="top">14</td>
		<td valign="top">ისაქარი - ძვალმსხვილი ვირი, ბაკებში მწოლარე. </td>
		<td valign="top">14</td>
		<td valign="top">იზაქარს კეთილისა გულმან უთქუა, განისუენებდეს შორის 
		ნაწილსა თჳსსა. </td>
	</tr>
	<tr>
		<td valign="top">15</td>
		<td valign="top">ხედავს, კარგია მოსვენება, მიწა - საამური; ქედი წაუხრია 
		ტვირთის წასაღებად, ხარკისთვის შრომობს. </td>
		<td valign="top">15</td>
		<td valign="top">და იხილოს განსუენებაჲ მისი, რამეთუ კეთილ და ქუეყანა, 
		რამეთუ პოხილ მისცა მჴარნი მისნი შრომად და იქმნა კაც ქუეყანის მოქმედ. </td>
	</tr>
	<tr>
		<td valign="top">16</td>
		<td valign="top">დანი - მსაჯული - თავისი ხალხის, ვითარცა ერთი შტო 
		ისრაელის. </td>
		<td valign="top">16</td>
		<td valign="top">და დან სჯიდეს ერსა თჳსსა, ვითარცა ნათესავი ერთი 
		ისრაჱლსა შორის. </td>
	</tr>
	<tr>
		<td valign="top">17</td>
		<td valign="top">გველი იქნება დანი გზაზე, უნასი - ბილიკზე; დამგესლავი 
		ცხენის ქუსლისა; გადაექანება უკან მხედარი. </td>
		<td valign="top">17</td>
		<td valign="top">და იყოს დან გუელ გზასა ზედა მზირად მჯდომარე ალაგსა და 
		უკბენდეს ტერფსა ცხენთასა და დაეცეს მჴედარი მართლუკუნ. </td>
	</tr>
	<tr>
		<td valign="top">18</td>
		<td valign="top">შენგან მოველი ხსნას, უფალო! </td>
		<td valign="top">18</td>
		<td valign="top">და მაცხოვარებასა უფლისასა მოელოდის. </td>
	</tr>
	<tr>
		<td valign="top">19</td>
		<td valign="top">გადს მოადგებიან ურდოები, თავადაც კვალში ჩაუდგება. </td>
		<td valign="top">19</td>
		<td valign="top">გად განცდით განცადოს იგი და მან განცადოს იგი შემდგომად 
		კუალსა მისსა. </td>
	</tr>
	<tr>
		<td valign="top">20</td>
		<td valign="top">აშერისგან - პური ნოყიერი და გასცემს იგი სამეფო ნუგბარს. </td>
		<td valign="top">20</td>
		<td valign="top">
ასერ, პოხილ პური მისი და მან მისცეს საზრდელი მთავართა. </td>
	</tr>
	<tr>
		<td valign="top">21</td>
		<td valign="top">ნაფთალი - ფეხმარდი ირემი, სასიკეთო სიტყვათა მომტანი.</td>
		<td valign="top">21</td>
		<td valign="top">ნეფთალემ, ხე მცენარე, მოსცემდეს ნაყოფთა სიკეთისათა. </td>
	</tr>
	<tr>
		<td valign="top">22</td>
		<td valign="top">ნაყოფიერი ნერგი იოსები, ნაყოფიერი ნერგი, წყაროსპირს 
		დარგული, რტოებით გალავანზე გასული! </td>
		<td valign="top">22</td>
		<td valign="top">შვილი აღორძინებული იოსებ, შვილი ჩემი აღორძინებული 
		საშურველი ძე ჩემი უმრწემესი ჩემდა მოიქცე, რომლისათჳს ზრახვა-ყვეს. </td>
	</tr>
	<tr>
		<td valign="top">23</td>
		<td valign="top">გაამწარეს, დაისრეს, მტრობდნენ მოისარნი. </td>
		<td valign="top">23</td>
		<td valign="top">და ძმაცვიდეს და ემტერნეს მათ უფალნი იგი მშჳლდთანი. </td>
	</tr>
	<tr>
		<td valign="top">24</td>
		<td valign="top">შეურჩა მშვილდის ძლიერება, არ მოსდუნებია ხელის ძარღვები, 
		იაკობის ღმრთისგან ძალამოცემული. აქედან არის მწყემსი, კლდე ისრაელის. </td>
		<td valign="top">24</td>
		<td valign="top">და შეიმუსრა ძალითურთ მშჳლდები მათი და დაჴსნდეს ძარღუნი 
		მკლავთა ჴელთა მათთანი ჴელითა ძლიერითა იაკობისთა მის მიერ, რომელმან 
		განგაძლიერა შენ ისრაჱლ. </td>
	</tr>
	<tr>
		<td valign="top">25</td>
		<td valign="top">მამაშენის ღმერთი შეგეწიოს და გაკურთხოს ყოვლადძლიერმა 
		ზეცათა კურთხევით ზეგარდმო, უფსკრულის კურთხევით, ქვეგანრთხმულის, ძუძუთა 
		და საშოს კურთხევით. </td>
		<td valign="top">25</td>
		<td valign="top">ღმრთისა მიერ მამისა შენისა. და შეგეწია შენ ღმერთი ჩემი 
		და გაკურთხა შენ კურთხევითა ზეცისათა ზეგარდამო და კურთხევითა ქუეყანისათა, 
		რომელსა იქმს ყოველი კურთხევისათჳს ძუძუთასა და საშოჲსა. </td>
	</tr>
	<tr>
		<td valign="top">26</td>
		<td valign="top">მამაშენის კურთხევით, რომელიც უფრო ძლიერია, ვიდრე 
		კურთხევა ჩემი მშობლებისა, ვიდრე მადლი საუკუნო მთათა; იყოს ეს იოსების 
		თავზე და ძმათაგან გამორჩეულის თხემზე. </td>
		<td valign="top">26</td>
		<td valign="top">კურთხევითა მამისა და დედისა შენისათა უფროჲსად 
		განძლიერდი უფროჲს მთათა მყართასა, კურთხევად ბორცუთა საუკუნეთა იყუნენ 
		თავთა ზედა იოსებისსა და თხემსა, რომელი წინამძღუარ ყო ძმათა. </td>
	</tr>
	<tr>
		<td valign="top">27</td>
		<td valign="top">ბენიამინი მგელია მტაცებელი, დილით ჭამს, საღამოთი იყოფს 
		ნადავლს. </td>
		<td valign="top">27</td>
		<td valign="top">ბენიამენ, მგელი მტაცებელი, განთიად ჭამდეს-ღა და მწუხრი 
		განუყოფდეს საზრდელსა. </td>
	</tr>
	<tr>
		<td valign="top">28</td>
		<td valign="top">ყველა ესენი ისრაელის თორმეტი შტოა. ეს უთხრა მათმა 
		მამამ, როცა აკურთხა ისინი, თითოეული მისი კურთხევით აკურთხა. </td>
		<td valign="top">28</td>
		<td valign="top">ყოველნი ესე ძენი იაკობისნი - ტომი ათორმეტ. და ამას 
		ეტყოდა მამაჲ მათი და აკურთხნა იგინი კაცად-კაცადი კურთხევისაებრ თჳსისა. </td>
	</tr>
	<tr>
		<td valign="top">29</td>
		<td valign="top">უანდერძა და უთხრა მათ: მივდივარ ჩემს ხალხთან; დამმარხეთ 
		ჩემი მამა-პაპის გვერდით მღვიმეში, ყეფრონ ხეთელის მინდორში რომ არის, </td>
		<td valign="top">29</td>
		<td valign="top">ამცნო მათ და ჰრქუა მე შევეძინები ერსა ჩემსა, დამფალთ მე 
		მამათა ჩემთა თანა ქუაბსა მას მრჩობლსა, რომელ-იგი არს აგარაკსა მას 
		ეფრონის ქეტელისასა. </td>
	</tr>
	<tr>
		<td valign="top">30</td>
		<td valign="top">მღვიმეში, მახფელას მინდორში რომ არის, მამრეს პირდაპირ, 
		ქანაანის ქვეყანაში, აბრაამმა რომ იყიდა ყეფრონ ხეთელისგან მინდორთან ერთად 
		საკუთარ სამარხად. </td>
		<td valign="top">30</td>
		<td valign="top">რომელ არს წინაშე მამბრესსა, ქუეყანასა ქანანისასა, 
		რომელ-იგი მოიგო აბრაჰამ ქუაბი ეფრონისაგან ქეტელისა სასყიდლით საფლავად. </td>
	</tr>
	<tr>
		<td valign="top">31</td>
		<td valign="top">იქ დამარხეს აბრაამი და სარა, მისი ცოლი; იქ დამარხეს 
		ისაკი და რებეკა, მისი ცოლი; იქ დავმარხე მე ლეა. </td>
		<td valign="top">31</td>
		<td valign="top">მუნ დაჰფლეს აბრაჰამ და ცოლი მისი სარრა ისაკ და ცოლი 
		მისი რებეკა და მუნ დაფლეს ლია მოგებულსა მას აგარაკსა და რომელ-იგი არს 
		მას შინა ქუაბი ძეთაგან ქეტისთა. </td>
	</tr>
	<tr>
		<td valign="top">32</td>
		<td valign="top">ეს მინდორი და მღვიმე, იქ რომ არის, ხეთის ძეთაგანაა 
		ნაყიდი. </td>
		<td valign="top">32</td>
		<td valign="top">და დასცხრა იაკობ ბრძანებად ძეთა თჳსთა და აღიხუნა ფერჴნი 
		თჳსნი ცხედრად და მოაკლდა და შეეძინა ერსა თჳსსა. </td>
	</tr>
	<tr>
		<td valign="top">33</td>
		<td valign="top">გაუსრულა იაკობმა ანდერძი შვილებს და აკრიბა ფეხები 
		სარეცელზე; აღესრულა და შეერთო თავის ერს. </td>
		<td valign="top">33</td>
		<td valign="top">&nbsp;</td>
	</tr>
	</table>

<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>