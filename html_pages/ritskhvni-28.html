<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - რიცხვნი (თავი 28)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>რიცხვნი</h1>
<h2>თავი ოცდამერვე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">






<p>
ასე ელაპარაკა უფალი მოსეს: </p>
		</td>
		<td width="2%" valign="top">1</td>
		<td width="48%" valign="top">
<p>და ეტყოდა უფალი მოსეს და ჰრქუა: </p>
		</td>
	</tr>
	<tr>
		<td valign="top">2</td>
		<td width="48%" valign="top">






უბრძანე ისრაელიანებს და უთხარი მათ: გახსოვდეთ, თავის დროზე შემომწიროთ საჩემო 
შესაწირავი, საჩემო პური, ჩემი საცეცხლო მსხვერპლისთვის, საჩემო კეთილსურნელება. </td>
		<td valign="top">2</td>
		<td width="48%" valign="top">
ამცენ ძეთა ისრაჱლისათა და არქუ მათ: შესაწირავი ჩემი და მსხუერპლი ჩემი სულად 
სულნელებისად ჩემდა დაიმარხეთ შესაწირავად ჩემდა. </td>
	</tr>
	<tr>
		<td valign="top">3</td>
		<td valign="top">უთხარი მათ: აი, საცეცხლო მსხვერპლი, რომელიც უნდა 
		შესწიროთ უფალს: ორი წელგამოვლილი საღი ცხვარი დღეში, მუდმივი აღსავლენი 
		მსხვერპლი. </td>
		<td valign="top">3</td>
		<td valign="top">დღესასწაულთა ჩემთა. და არქუ მათ ესე: შესაწირავი, 
		რავდენი შესწიროთ უფლისა კრავნი წელიწდეულნი უბიწონი ორნი დღედ-დღედ 
		დაუკლებელად მრგულიად დასაწველად. </td>
	</tr>
	<tr>
		<td valign="top">4</td>
		<td valign="top">ერთი ცხვარი დილით შესწირე, მეორე ცხვარი საღამოხანს 
		შესწირე. </td>
		<td valign="top">4</td>
		<td valign="top">კრავი იგი ერთი ჰყო დილითი და კრავი იგი მეორე ჰყო 
		მწუხრითი. </td>
	</tr>
	<tr>
		<td valign="top">5</td>
		<td valign="top">საძღვნოდ - ეფის მეათედი გამტკიცული ფქვილი, ჰინის 
		მეოთხედ სუფთა ზეთში აზელილი. </td>
		<td valign="top">5</td>
		<td valign="top">და ჰყო მეათე გრივისაჲ სამინდოჲ შესაწირავად აღსუარული 
		ზეთითა გამოწურვილითა მეოთხითა ნაწილითა დორაკისაჲთა. </td>
	</tr>
	<tr>
		<td valign="top">6</td>
		<td valign="top">მუდმივი აღსავლენი მსხვერპლი, რომელიც შეწირული იყო 
		სინაის მთაზე კეთილსურნელებისთვის, საცეცხლო მსხვერპლი უფლისათვის. </td>
		<td valign="top">6</td>
		<td valign="top">მრგულიად დასაწველად სამარადისოდ, რომელ იყო მთასა შინა 
		სინასა სულად სულნელებისად უფლისად. </td>
	</tr>
	<tr>
		<td valign="top">7</td>
		<td valign="top">საღვრელად ჰინის მეოთხედი თითო ცხვარზე, განწმედილ 
		ადგილზე დაუღვარე უფალს საღვრელი ზედაშე. </td>
		<td valign="top">7</td>
		<td valign="top">და შესაწირავად მისა მეოთხე ნაწილი დორაკისაჲ კარავსა 
		ერთსა წმიდასა შინა შესწირო შესაწირავად უფლისა. </td>
	</tr>
	<tr>
		<td valign="top">8</td>
		<td valign="top">მეორე ცხვარი საღამოხანს შესწირე: დილანდელი ძღვენითა და 
		საღვრელითურთ შესწირე საცეცხლო მსხვერპლი, კეთილსურნელებად უფალს. </td>
		<td valign="top">8</td>
		<td valign="top">და კარავი იგი მეორე ჰყო მწუხრად მსგავსად შესაწირავისა 
		მისისა და მსგავსად მსხუერპლისა მისისა ჰყო იგი სულად სულნელად უფლისა. </td>
	</tr>
	<tr>
		<td valign="top">9</td>
		<td valign="top">შაბათ დღეს ორი წელგამოვლილი საღი ცხვარი და საძღვნოდ 
		ეფის მეათედი გამტკიცული ფქვილი, ზეთში აზელილი, და მისი საღვრელი. </td>
		<td valign="top">9</td>
		<td valign="top">დღეთა შაბათთასა ორი კრავი წელიწდეული უბიწოჲ და ორი 
		ათეული სამინდოჲსაჲ აღსუარული ზეთითა. </td>
	</tr>
	<tr>
		<td valign="top">10</td>
		<td valign="top">
ეს არის საშაბათო აღსავლენი შაბათობით მუდმივი აღსავლენისა და მისი საღვრელის 
გარდა. </td>
		<td valign="top">10</td>
		<td valign="top">
შესაწირავად და მსხუერპლისა მრგულიად დასაწველისა სამარადისოჲსა და შესაწირავი 
მისი. </td>
	</tr>
	<tr>
		<td valign="top">11</td>
		<td valign="top">
<p>
ყოველი თვის დასაწყისში შესწირეთ აღსავლენად უფალს: ორი კურატი, ერთი ვერძი და 
შვიდი წელგამოვლილი საღი ცხვარი. </p></td>
		<td valign="top">11</td>
		<td valign="top">
<p>და თთჳსთავსა შესწიროთ მრგულიად დასაწველები უფლისა ზუარაკი მროწლისაგანნი ორნი 
და ვერძი ერთი უბიწოჲ, კრავნი წელწდეულნი შჳდნი უბიწონი. </p>
		</td>
	</tr>
	<tr>
		<td valign="top">12</td>
		<td valign="top">
საძღვნოდ ეფის სამი მეათედი გამტკიცული ფქვილი, ზეთში აზელილი, თითო კურატზე და 
ეფის ორი მეათედი გამტკიცული ფქვილი, ზეთში აზელილი, თითო ვერძზე. </td>
		<td valign="top">12</td>
		<td valign="top">
და სამნი ათეულნი სამინდოჲსაჲ აღსუარული ზეთითა ზუარაკსა ერთსა და ორი ათეული 
სამინდოჲსაჲ ვერძსა ერთსა. </td>
	</tr>
	<tr>
		<td valign="top">13</td>
		<td valign="top">საძღვნოდ ეფის მეათედი გამტკიცული ფქვილი, ზეთში აზელილი, 
		თითო ცხვარზე. აღსავლენი, კეთილსურნელება, საცეცხლო მსხვერპლი უფლისათვის. </td>
		<td valign="top">13</td>
		<td valign="top">ათეული ათეულისაჲ სამინდოჲსაჲ შესაწირავად აღსუარული 
		ზეთითა კრავსა ერთსა სულად სულნელად სულნელებისად მსხუერპლად უფლისა. </td>
	</tr>
	<tr>
		<td valign="top">14</td>
		<td valign="top">მათი საღვრელი-ჰინის ნახევარი კურატზე, ჰინის მესამედი 
		ვერძზე, ჰინის მეოთხედი ცხვარზე. აი, ეს არის საახალმთვარეო აღსავლენი 
		მსხვერპლი წელიწადის ყოველ თვეს. </td>
		<td valign="top">14</td>
		<td valign="top">შესაწირავი მათი ზოგი დორაკისაჲ იყოს ზუარაკსა ერთსა და 
		მესამე ნაწილი დორაკისაჲ იყოს ვერძსა ერთსა და მეოთხე დორაკისაჲ იყოს 
		კრავსა ერთსა, ღჳნისაჲ. ესე მრგულიად დასაწველი თთჳთი თუედ თთუეთა 
		წელიწადისათა. </td>
	</tr>
	<tr>
		<td valign="top">15</td>
		<td valign="top">ერთი ვაცი ცოდვის გამოსასყიდ მსხვერპლად უფალს; მუდმივ 
		აღსავლენ მსხვერპლის გარდა შესწირე მის საღვრელთან ერთად. </td>
		<td valign="top">15</td>
		<td valign="top">და წალი თხათაგან ერთი ცოდვათათჳს უფლისა მრგულიად 
		დასაწველსა ზედა სამარადისოსა იყოს შესაწირავი მისი. </td>
	</tr>
	<tr>
		<td valign="top">16</td>
		<td valign="top">პირველ თვეს, თვის მეთოთხმეტე დღეს, უფლის პასექია. </td>
		<td valign="top">16</td>
		<td valign="top">თთუესა პირველსა მეათხუთმეტესა დღესა თჳსსა ზატიკი 
		უფლისა. </td>
	</tr>
	<tr>
		<td valign="top">17</td>
		<td valign="top">ამ თვის მეთხუთმეტე დღეს დღესასწაულია: შვიდ დღეს 
		ხმიადები უნდა იჭამოს. </td>
		<td valign="top">17</td>
		<td valign="top">და მეათხუთმეტესა დღესა ამის თთჳსასა დღესასწაული, შჳდ 
		დღე უფუველსა ჰშჭამდეთ. </td>
	</tr>
	<tr>
		<td valign="top">18</td>
		<td valign="top">პირველ დღეს წმიდა უქმეა: არაფერი საქმე არ უნდა აკეთოთ. </td>
		<td valign="top">18</td>
		<td valign="top">
და დღე იგი პირველი ჩინებულ იყოს წმიდად თქუენდა, ყოველსა საქმესა მსახურებისასა ნუ 
იქმთ. </td>
	</tr>
	<tr>
		<td valign="top">19</td>
		<td valign="top">შესწირეთ უფალს საცეცხლო აღსავლენი მსხვერპლი: ორი 
		კურატი, ერთი ვერძი და შვიდი წელგამოვლილი, საღები უნდა გყავდეთ. </td>
		<td valign="top">19</td>
		<td valign="top">
და შესწიროთ მრგულიად დასაწველები მსხუერპლად უფლისა ზუარაკნი მროწლისაგანნი ორნი, 
ვერძი ერთი, შჳდნი კრავნი წელიწდეულნი უბიწონი, იყვნენ თქუენდა. </td>
	</tr>
	<tr>
		<td valign="top">20</td>
		<td valign="top">მათთან ერთად შესწირეთ ძღვენი: გამტკიცული ფქვილი, ზეთში 
		აზელილი, ეფის სამი მეათედი კურატზე და ეფის ორი მეათედი ვერძზე. </td>
		<td valign="top">20</td>
		<td valign="top">
და შესაწირავი მათი სამინდოჲ აღსუარული ზეთითა სამი ათეული ზუარაკსა ერთსა და ორი 
ათეული ვერძსა ერთსა. </td>
	</tr>
	<tr>
		<td valign="top">21</td>
		<td valign="top">
<p>
ეფის მეათედი შესწირეთ თითო ცხვარზე იმ შვიდთაგან. </p>
		</td>
		<td valign="top">21</td>
		<td valign="top">
<p>ათეულ-ათეული ჰყო კრავსა ერთსა შჳდთა მათ კრავთა. </p>
		</td>
	</tr>
	<tr>
		<td valign="top">22</td>
		<td valign="top">ერთი ვაცი ცოდვის გამოსასყიდ მსხვერპლად, რათა მიგეტეოთ. </td>
		<td valign="top">22</td>
		<td valign="top">
და წალი ერთი თხათაგანი - ცოდვისათჳს სალხინებელად თქუენთჳს. </td>
	</tr>
	<tr>
		<td valign="top">23</td>
		<td valign="top">გარდა დილის აღსავლენი მსხვერპლისა, რომელიც მუდმივი 
		აღსავლენი მსხვერპლია, შესწირეთ ესენი. </td>
		<td valign="top">23</td>
		<td valign="top">
გარნა მრგულიად დასაწველისა მის დილითისაჲსა, რომელ არს მრგულიად დასაწველი 
სამარადისოჲ. </td>
	</tr>
	<tr>
		<td valign="top">24</td>
		<td valign="top">ასე გააკეთეთ ყოველდღე შვიდღეულში: პური, საცეცხლო 
		მსხვერპლი, კეთილსურნელება შესწირეთ საღვრელთან ერთად, გარდა აღსავლენი 
		მსხვერპლისა. </td>
		<td valign="top">24</td>
		<td valign="top">
ჰყო იგი მსგავსად ამისა, ჰყოთ დღესა შინა შჳდთა მათ დღეთა შესაწირავი მსხუერპლად 
სულად სულნელებისად უფლისა მრგულიად დასაწველსა ზედა სამარადისოსა. ჰყოთ შესაწირავი 
მისი. </td>
	</tr>
	<tr>
		<td valign="top">25</td>
		<td valign="top">მეშვიდე დღეს წმიდა უქმობა გქონდეთ: არაფერი საქმე არ 
		აკეთოთ. </td>
		<td valign="top">25</td>
		<td valign="top">
და დღე იგი მეშჳდე ჩინებულ წმიდა იყოს თქუენდა, ყოველი საქმე მსახურებისაჲ არა 
ჰქმნეთ მას შინა. </td>
	</tr>
	<tr>
		<td valign="top">26</td>
		<td valign="top">პირველნაყოფობის დღეს, როცა ახალი ძღვენი მიგაქვთ 
		უფლისათვის, თქვენს შვიდღეულებში, წმიდა უქმობა გქონდეთ: არაფერი საქმე არ 
		აკეთოთ. </td>
		<td valign="top">26</td>
		<td valign="top">
და დღეთა მათ ახლისათა შესწიროთ შესაწირავი ახალი უფლისა შჳდ შაბათთაჲ, ჩინებულ 
წმიდა იყოს იგი თქუენდა, ყოველი საქმე მსახურებისაჲ არა ჰქმნეთ. </td>
	</tr>
	<tr>
		<td valign="top">27</td>
		<td valign="top">შესწირეთ უფალს აღსავლნი კეთილსურნელებისთვის: ორი 
		კურატი, ერთი ვერძი და შვიდი ორწლიანი ცხვარი, </td>
		<td valign="top">27</td>
		<td valign="top">
და შესწირნეთ მრგულიად დასაწველნი სულად სულნელად უფლისა ზუარაკნი მროწლისაგანნი 
ორნი, ვერძნი ორნი, შჳდნი კრავნი წელიწდეულნი უბიწონი. </td>
	</tr>
	<tr>
		<td valign="top">28</td>
		<td valign="top">საძღვნოდ მათთვის: გამტკიცული ფქვილი, ზეთში არეული, ეფის 
		სამი მეათედი თითო კურატზე, ორი მეათედი თითო ვერძზე. </td>
		<td valign="top">28</td>
		<td valign="top">
შესაწირავი მათი სამინდოჲ ასუარული ზეთითა, სამი ათეული ზუარაკსა ერთსა და ორი 
ათეული ვერძსა ერთსა თანა. </td>
	</tr>
	<tr>
		<td valign="top">29</td>
		<td valign="top">ეფის მეათედი თითო ცხვარზე იმ შვიდ ცხვართაგან, </td>
		<td valign="top">29</td>
		<td valign="top">
ათეული კრავსა ერთსა შჳდთა მათ კრავთა. </td>
	</tr>
	<tr>
		<td valign="top">30</td>
		<td valign="top">ერთიც ვაცი თქვენი მიტევებისთვის. </td>
		<td valign="top">30</td>
		<td valign="top">
და წალი თხათაგანი ერთი ცოდვათათჳს სალხინებელად თქუენდა, გარნა მრგულიად 
დასაწველისა მის სამარადისოჲსა. </td>
	</tr>
	<tr>
		<td valign="top">31</td>
		<td valign="top">გარდა მუდმივი აღსავლენი მსხვერპლისა და მისი ძღვენისა, 
		შესწირეთ ესენი - საღი უნდა გყავდეთ - მათთვის განკუთვნილი საღვრელთან 
		ერთად.</td>
		<td valign="top">31</td>
		<td valign="top">
და შესაწირავი ჰყოთ ჩემდა. უბიწო იყუნენ თქუენდა მსხუერპლნი იგი მათნი. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>