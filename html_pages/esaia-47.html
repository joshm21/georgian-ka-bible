<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 47)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი ორმოცდამეშვიდე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ჩამოდი და ჩაჯექი მტვერში, ბაბილონის ასულო! დაჯექი მიწაზე უტახტოდ, ქალდეველთა 
ასულო! რადგან აღარ გერქმევა ნაზი და ნებიერი. </p>
		</td>
		<td width="2%" valign="top">1</td>
		<td width="48%" valign="top">
<p>შთავედ, დაჯედ ქუეყანად, ქალწული, ასული ბაბილონისა! დაჯედ, შევედ ქვეყანად. არა 
არს საყდარი, შევედ ბნელსა, ასულო ქალდეველთაო. არღა მერმე შესძინო წოდებად ჩჩჳლი 
და შუებული. </p>
		</td>
	</tr>
	<tr>
		<td valign="top">2</td>
		<td width="48%" valign="top">









აიღე დოლაბი და დაფქვი ფქვილი; მოიხადე პირბადე, აიკრიფე კალთები, გაიშიშვლე 
წვივები და გადადი მდინარეებზე. </td>
		<td valign="top">2</td>
		<td width="48%" valign="top">
მიიღე წისქჳლი, დაფქევ ფქჳლი. აღსძარცუე საბურველი შენი, აღიკრიბენ მჴეცნი, 
გამოაჩინენ სხჳლბარკალნი, წიაღჴედ მდინარესა. </td>
	</tr>
	<tr>
		<td valign="top">3</td>
		<td valign="top">გაშიშვლდება შენი სარცხვინელი და გამოჩნდება შენი აუგი. 
		შურს ვიძიებ და ვერავინ დამაკავებს. </td>
		<td valign="top">3</td>
		<td valign="top">გამოცხადნეს უშუერებაჲ შენი, გამოჩნდენ ყუედრებანი შენნი, 
		სამართალი შენგან მოვიღო, არღა მერმე განგცემ შენ კაცთა. </td>
	</tr>
	<tr>
		<td valign="top">4</td>
		<td valign="top">ჩვენი მხსნელი - ცაბაოთ უფალია მისი სახელი - ისრაელის 
		წმიდაა. </td>
		<td valign="top">4</td>
		<td valign="top">მჴსნელი შენი, უფალი საბაოთ, სახელი მისი წმიდაჲ 
		ისრაილისა. </td>
	</tr>
	<tr>
		<td valign="top">5</td>
		<td valign="top">იჯექი მდუმარედ და წადი ბნელში, ქალდეველთა ასულო, რადგან 
		აღარ გერქმევა სამეფოთა დედოფალი. </td>
		<td valign="top">5</td>
		<td valign="top">დაჯედ შენანებული. შევედ ბნელთა, ასული ქალდეველთა, 
		არღარა მერმე გეწოდოს ძალი მეფობისა. </td>
	</tr>
	<tr>
		<td valign="top">6</td>
		<td valign="top">განრისხებული ვარ ჩემს ხალხზე, ტალახად ვაქციე ჩემი 
		წილხვდომილი და ხელში მოგეცი ისინი; არ მოეპყარი მათ სიბრალულით, 
		მოხუცებულს დიდად დაუმძიმე უღელი. </td>
		<td valign="top">6</td>
		<td valign="top">განსძჳნდი ერსა ზედა ჩემსა, შეაგინე სამკჳდრებული ჩემი. 
		მე მივსცენ იგინი ჴელსა შენსა, ხოლო შენ არა მიეც მათ წყალობა, 
		მოხუცებულისა დაამძიმე უღელი ფრიად, </td>
	</tr>
	<tr>
		<td valign="top">7</td>
		<td valign="top">შენ კი თქვი: საუკუნოდ ვარო ქალბატონი! გულთან არ 
		გაგიკარებია ეს ამბები, არ გიფიქრია მათ აღსასრულზე. </td>
		<td valign="top">7</td>
		<td valign="top">და სთქუ: უკუნისამდე ვიყო მმთავრობი, არ გულისხმა-ჰყვენ 
		ესენი გულსა შინა შენსა, არცა მოიჴსენენ უკანასკნელნი. </td>
	</tr>
	<tr>
		<td valign="top">8</td>
		<td valign="top">ახლა კი ისმინე ეს, გაფუფუნებულო, მშვიდად რომ ზიხარ და 
		გულში ფიქრობ: მე ვარ და ჩემს მეტი არავინ არისო. ქვრივად არ ვიჯდები და 
		არც შვილმკვდარი ვიქნებიო. </td>
		<td valign="top">8</td>
		<td valign="top">ხოლო აწ ისმინენინ ესენი შუებულმან მჯდომარემან სასოებით, 
		მეტყუელმან გულსა შინა მისსა. მე ვარ და არა არს სხუაჲ, არა დავჯდე 
		ქურივად, არცა ვაგრძნა სიობლე. </td>
	</tr>
	<tr>
		<td valign="top">9</td>
		<td valign="top">მოვა შენზე წამისყოფით ერთ დღეს ეს ორივე, შვილმკვდარობა 
		და ქვრივობა. სრულად გეწევა შენ ეს, არ გიშველის შენი ურიცხვი 
		გრძნეულებები, შენი მაგარი ჯადოები. </td>
		<td valign="top">9</td>
		<td valign="top">ხოლო აწ მოვიდენ შენ ზედა ორნი ესე ერთსა შინა დღესა: 
		უშჳლოება და ქურივობა მოიწინენ მეყსეულად შენ ზედა მწამლველობისა მიმართ 
		შენისა და ძალისა მიმართ მსახრვალთა შენთასა. </td>
	</tr>
	<tr>
		<td valign="top">10</td>
		<td valign="top">შენი სიავის იმედი გქონდა, ამბობდი: არავინ არის ჩემი 
		დამნახავიო. შენი სიბრძნე და ცოდნა გაცთუნებდა და ამბობდი გულში: მე ვარ და 
		ჩემს მეტი არავინ არისო. </td>
		<td valign="top">10</td>
		<td valign="top">ფრიად არს სასოებაჲ სიბოროტისა შენისა, რამეთუ შენ სთქუ: 
		მე ვარ და არა არს სხუაჲ. ცან, ვითარმედ გულისხმის-ყოფა ამათი იყოს და 
		სიძვა შენი სირცხჳლად შენდა და სთქუ გულსა შინა შენსა: მე ვარ და არა არს 
		სხუაჲ, </td>
	</tr>
	<tr>
		<td valign="top">11</td>
		<td valign="top">გეწევა უბედურება და არ გეცოდინება მისი სახსარი, ჭირი 
		დაგატყდება და ვერ აირიდებ; ანაზდად გეწევა განადგურება, ვერც გაიგებ. </td>
		<td valign="top">11</td>
		<td valign="top">და მოიწიოს შენ ზედა წარწყმედა, და ვერ აგრძნა მთხრებლი 
		და შთავარდე მას შინა და მოიწიოს შენ ზედა საარებულებაჲ და ვერ გეძლოს 
		წმიდა-ქმნად და მოიწიოს შენ ზედა მეყსა შინა წარწყმედა და ვერ სცნა. </td>
	</tr>
	<tr>
		<td valign="top">12</td>
		<td valign="top">იდექი შენს ჯადოებზე და შენს უამრავ გრძნეულებებზე, 
		რისთვისაც ზრუნავდი სიყმაწვილიდანვე! იქნებ გიშველოს, იქნება ზარი დასცე. </td>
		<td valign="top">12</td>
		<td valign="top">დადეგ აწ სახრვათა მიერ შენთა და მრავლისა მწამლველობისა 
		შენისა, რომელთა ისწავებდ სიჭაბუკით შენითგან, უკუეთუ შეუძლო რგებად შენდა. </td>
	</tr>
	<tr>
		<td valign="top">13</td>
		<td valign="top">დაღლილი ხარ ბევრი თათბირისგან; აბა, წარდგნენ ცათა 
		მზომელნი, ვარსკვლავთმჭვრეტელნი, ახალ მთვარეთა მცნობელნი და გიხსნან 
		მოწევნადისგან! </td>
		<td valign="top">13</td>
		<td valign="top">უკეთუ ვითარ უძლო განძლიერებად, დაჰშუერ განზრახვათა შინა 
		შენთა, დადგე და განგამართლედ შენ ვარსკულავთმეტყუელთა ცისათა, ამღებელთა 
		ვარსკულავთასა, მიგითხრედ შენ, რაჲ გულვებად არს მოსლვად შენ ზედა. </td>
	</tr>
	<tr>
		<td valign="top">14</td>
		<td valign="top">აჰა, ჩალასავით არიან, ცეცხლმა გადაბუგა ისინი, საკუთარი 
		თავიც ვერ იხსნეს ალისაგან; ნაკვერცხალიც არ დარჩა გასათბობად, არც ცეცხლი 
		მის წინ დასაჯდომად! </td>
		<td valign="top">14</td>
		<td valign="top">აჰა, ყოველნი, ვითარცა ქარქუეტნი, ცეცხლისა მიერ დაიწუნენ 
		და ვერ განარინონ მათ ალისაგან, რამეთუ გქონან ნაკუერცხალნი ცეცხლისანი 
		დაჯდომად მათ ზედა. ესენი იყვნენ შენდა შეწევნა. </td>
	</tr>
	<tr>
		<td valign="top">15</td>
		<td valign="top">ასე იქნებიან შენთვის ისინი, ვისთანაც შრომობდი და 
		სავაჭროდ დადიოდი სიყმაწვილიდანვე. ყველა თავის გზაზე წახეტიალდება, შენი 
		მშველელი კი არავინ იქნება. </td>
		<td valign="top">15</td>
		<td valign="top">და დაშვრე შენ ვაჭრობითა შენითა სიჭაბუკითგან. კაცი თავით 
		თჳსით შესცთა, ხოლო შენდა არა იყოს მაცხოვარებაჲ. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>