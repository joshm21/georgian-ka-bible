<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 57)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი ორმოცდამეჩვიდმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
იღუპება მართალი კაცი და არავინ არის, გულთან რომ მიიტანოს; ქველი ხალხი იხოცება, 
მაგრამ ვერავინ ხვდება, რომ ბოროტების მიზეზით იღუპება მართალი. </p>
		</td>
		<td width="2%" valign="top">1</td>
		<td width="48%" valign="top">
<p>იხილეთ, ვითარ წარწყმდა მართალი, და არა ვინ მოელის გულითა და კაცნი მართალნი 
აღიხუმიან, და არა ვინ გულისხმა-ჰყოფს, რამეთუ პირისაგან სიცრუისასა აღებულ არს 
მართალი. </p>
		</td>
	</tr>
	<tr>
		<td valign="top">2</td>
		<td width="48%" valign="top">









ის გადის სამშვიდობოს; განისვენებენ თავ-თავიანთ საწოლებში წრფელი გზით მავალნი. </td>
		<td valign="top">2</td>
		<td width="48%" valign="top">
იყოს მშჳდობით დაფლვაჲ მისი, აღღებულ არს შორისისაგან. </td>
	</tr>
	<tr>
		<td valign="top">3</td>
		<td valign="top">ახლოს მოდექით, ჯადოქრის შვილებო, მემრუშეთა და მეძავთა 
		თესლო! </td>
		<td valign="top">3</td>
		<td valign="top">ხოლო თქუენ, მოიყვანეთ აქა, ძენო უსჯულონო! თესლნო 
		მემრუშისა და მეძვისანო! </td>
	</tr>
	<tr>
		<td valign="top">4</td>
		<td valign="top">ვის ამასხარავებთ, ვის წინააღმდეგ მოგიღიავებიათ პირი? 
		ვისთვის გამოგიყვიათ ენა? განა ცოდვის შვილები არა ხართ თქვენ, სიცრუის 
		თესლი? </td>
		<td valign="top">4</td>
		<td valign="top">ვისსა შორის იშუებდით და ვისსა შორის აღაღეთ პირი თქუენი? 
		და ვისსა ზედა განსძართ ენაჲ თქუენი? არა თქუენ ხართა შვილნი 
		წარწყმედისანი, ნათესავნი უსჯულონი, </td>
	</tr>
	<tr>
		<td valign="top">5</td>
		<td valign="top">რომ გახურებულხართ მუხებს შორის, ყოველი ხემხვივანის 
		ქვეშ, ბავშვთა დამკვლელნო ხევებში, კლდეთა ნაპრალებში? </td>
		<td valign="top">5</td>
		<td valign="top">რომელნი ევედრებოდეს კერპთა ხეთა ქუეშე ვარჯოვანთა, 
		დამფლველნი შვილთა თქუენთანი ჴევთა შინა და შორის უვალ კლდეთასა, </td>
	</tr>
	<tr>
		<td valign="top">6</td>
		<td valign="top">რიყის ქვებშია თქვენი ხვედრი; ისინია, ისინი შენი წილი, 
		სწორედ მათ უღვრიდი საღვრელს და ძღვენს სწირავდი. როგორ ავიტანო ეს 
		დამშვიდებით? </td>
		<td valign="top">6</td>
		<td valign="top">ადგილსა ლეღოვანსა? იგი შენდა ნაწილ, ესე შენდა 
		სამკჳდრებელ. მათ განუფენდ მსხუერპლებსა, და მათ მიართუემდ საკლველებსა. 
		ამათ ზედა უკუე არ განვრისხნეა? - იტყჳს უფალი, - </td>
	</tr>
	<tr>
		<td valign="top">7</td>
		<td valign="top">მაღალ და დიდ მთაზე გაქვს მოწყობილი საწოლი; იქაც კი 
		ახვედი მსხვერპლის შესაწირად. </td>
		<td valign="top">7</td>
		<td valign="top">მთასა ზედა მაღალსა და განსაცხრომელსა, მუნ საწოლი შენი 
		და მუნ აღიხუენ მსხუერპლნი შენნი. </td>
	</tr>
	<tr>
		<td valign="top">8</td>
		<td valign="top">კარსა და წყრთილებს უკან დაგისვამს შენი ნიშნები, რადგან 
		ჩემგან გაიშიშვლე თავი და მაღლა ახვედი, გააფართოვე შენი საწოლი და კავშირი 
		შეჰკარი მათთან, შეიყვარე მათი საწოლი კაცობის შემყურემ. </td>
		<td valign="top">8</td>
		<td valign="top">და უკანა წყირთლთა კარისა შენისათა დაჰსხენ საჴსენებელნი 
		შენნი მგონებელმან, ვითარმედ, უკეთუ განსდგე ჩემგან, უმეტესი რაჲმე გაქუს. 
		შეიყუარენ მძინარნი შენ თანა და განამრავლე სიძვაჲ შენი მათ თანა. </td>
	</tr>
	<tr>
		<td valign="top">9</td>
		<td valign="top">წახვედი მეფესთან ზეთნაცხები, გაიუხვე ნელსაცხებლები, 
		შორიდან აგზავნი მოციქულებს, ქვესკნელამდე დაიმდაბლე თავი. </td>
		<td valign="top">9</td>
		<td valign="top">და მრავალნი ჰყუენ მრუშებად შორიელნი შენგან. მიავლინენ 
		მოციქულნი მიერ კერძო საზღუართა შენთა და გარემიიქეც და დაჰმდაბლდი ვიდრე 
		ჯოჯოხეთამდე. </td>
	</tr>
	<tr>
		<td valign="top">10</td>
		<td valign="top">დაგღალა ბევრმა სიარულმა, მაგრამ არ გითქვამს: ფუჭიაო. 
		სიცოცხლეს გრძნობდი ხელში, ამიტომაც არ დაცემულხარ. </td>
		<td valign="top">10</td>
		<td valign="top">მრავალგზობათა შენთა დაჰშუერ და არა სთქუ: დავსცხრე. 
		განძლიერებული იქმოდე ამათ, ამისთჳს არმემოქენე მე. </td>
	</tr>
	<tr>
		<td valign="top">11</td>
		<td valign="top">ვის უფრთხოდი და ვისი გეშინოდა, რომ მღალატობდი და არ 
		გახსოვდი, გულზე არ გქონდი დადებული? ალბათ რომ ვდუმდი კარგა ხანი, 
		იმიტომაც არ გქონდა ჩემი შიში. </td>
		<td valign="top">11</td>
		<td valign="top">შენ ვისგან წიწნეულსა შეგეშინა? და მეცრუე მე, და არ 
		მომიჴსენე მე, არცა მომიღე მე გაგონებისა შორის შენისა, არცა გულისა შორის 
		შენისა, და მე, მხილველი შენი, უგულებელს-გყოფ და ჩემგან არ შეიშინე. </td>
	</tr>
	<tr>
		<td valign="top">12</td>
		<td valign="top">მე გიცხადებდი შენს სიმართლეს და საქმეებს, მაგრამ 
		სარგებლობა არ მოჰქონდა შენთვის. </td>
		<td valign="top">12</td>
		<td valign="top">
<p>და მე მიუთხრობ სიმართლესა ჩემსა და ძჳრთა შენთა, რომელთა არარაჲ გარგონ შენ. </p>
		</td>
	</tr>
	<tr>
		<td valign="top">13</td>
		<td valign="top">
<p>
როცა შემომღაღადებ, მაშინ გიხსნას შენი კერპების კრებულმა. ყველას ერთიანად 
აიტაცებს ქარი, ქროლვა წაიღებს. ჩემი მოსავი კი ქვეყანას დაიმკვიდრებს და ჩემს 
წმიდა მთას დაეპატრონება. </p>
		</td>
		<td valign="top">13</td>
		<td valign="top">ოდეს ჴმა-ჰყო, განგარინედ შენ ჭირსა შინა შენსა, რამეთუ 
		ესე ყოველნი ქარმან მიიხუნეს და არარა-ყუნეს იგინი ნიავქარმან, ხოლო 
		შემოდგომილთა ჩემთა მოიგონ ქუეყანაჲ და დაიმკჳდრონ მთა წმიდაჲ ჩემი. </td>
	</tr>
	<tr>
		<td valign="top">14</td>
		<td valign="top">თქვა: გატკეპნეთ, გატკეპნეთ, გზა გაამზადეთ! მოაშორეთ 
		ბორკილი ჩემი ხალხის გზას! </td>
		<td valign="top">14</td>
		<td valign="top">და თქუენ განწმიდენით პირისაგან მისისა გზანი და აღიღეთ 
		საბრჴე გზისაგან ერისა ჩემისა. </td>
	</tr>
	<tr>
		<td valign="top">15</td>
		<td valign="top">რადგან ასე ამბობს მაღალი და აღზევებული, მარადმსუფევი და 
		წმიდასახელიანი: მე ვსუფევ მაღალში და სიწმიდეში, მაგრამ მე ვარ 
		ტანჯულთანაც და სულით გლახაკთან, რათა ცხოველვყო გლახაკთა სული და 
		ცხოველვყო ტანჯულთა გული. </td>
		<td valign="top">15</td>
		<td valign="top">ამათ იტყჳს უფალი მაღალი, მაღალთა შინა დამკჳდრებული, 
		საუკუნე წმიდაჲ წმიდათა შორის, სახელი მისი უფალი მაღალი, წმიდათა შორის 
		განსუენებული და სულმოკლეთა მიმცემელი სულგრძელებისა და მიმცემელი 
		ცხორებისა შემუსრვილთა გულითა. </td>
	</tr>
	<tr>
		<td valign="top">16</td>
		<td valign="top">რადგან საუკუნოდ არ ვიქნები დამუქრებული და სამუდამოდ არ 
		ვიქნები განრისხებული, რადგან ჩემგნით არის სული ხორცშესხმული და 
		სამშვინველნი მე შევქმენი. </td>
		<td valign="top">16</td>
		<td valign="top">არა საუკუნომდე შურ-ვიგო თქუენგან, არცა მიმდემად 
		განგარისხნე თქუენ, რამეთუ სული ჩემგან გამოვიდეს და მშჳნვაჲ ყოველი მე 
		შევქმენ. </td>
	</tr>
	<tr>
		<td valign="top">17</td>
		<td valign="top">მისი ანგარების ცოდვის გამო განვრისხდი და ვგვემე იგი, 
		სახე დავმალე და ვმრისხანებდი; ის კი, განდგომილი, მადიოდა თავისი გულის 
		გზით. </td>
		<td valign="top">17</td>
		<td valign="top">ცოდვისათჳს მცირისა შევაწუხე იგი და დავეც იგი, და 
		მივიქციე პირი ჩემი მისგან, და შეწუხნა და ვიდოდა მჭმუნვარე წინაშე ჩემსა, 
		გზათა შორის გულისა მისისათა. </td>
	</tr>
	<tr>
		<td valign="top">18</td>
		<td valign="top">მე დავინახე მისი გზები და განვკურნავ მას, წავუძღვები და 
		მივუზღავ ნუგეშს მას და მის თანამგლოვართ. </td>
		<td valign="top">18</td>
		<td valign="top">გზანი მისნი ვიხილენ, და განვკურნე იგი და ნუგეშინის-ვეც 
		მას. და მივეც მას ნუგეშინის-ცემა ჭეშმარიტი მგლოვარეთა მათ. </td>
	</tr>
	<tr>
		<td valign="top">19</td>
		<td valign="top">და შევუქმნი სიტყვას ბაგეებში: მშვიდობა, მშვიდობა 
		შორებელთ და ახლობელთ! ამბობს უფალი, და განვკურნავ მას. </td>
		<td valign="top">19</td>
		<td valign="top">დავბადე ნაყოფი მშჳდობაჲ მშჳდობასა ზედა, რომელნი ახლოს 
		და რომელნი შორს არიან. და თქუა უფალმან: განვკურნნე იგინი. </td>
	</tr>
	<tr>
		<td valign="top">20</td>
		<td valign="top">ბოროტეულნი აღელვებულ ზღვას გვანან, რომელიც ვერ 
		წყნარდება, და მისი ტალღები ისვრიან ლაფსა და ტალახს. </td>
		<td valign="top">20</td>
		<td valign="top">ხოლო ცრუნი, ვითარცა ზღუაჲ აღდუღებული, ეგრეთ 
		იღელვებოდიან და განსუენებად ვერ შემძლებელ იყუნენ. </td>
	</tr>
	<tr>
		<td valign="top">21</td>
		<td valign="top">არ არის მშვიდობა, ამბობს ჩემი ღმერთი, ბოროტეულთათვის. </td>
		<td valign="top">21</td>
		<td valign="top">არა არს სიხარული უთნოთა, - იტყჳს უფალი ღმერთი. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>