<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 17)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი მეჩვიდმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">ოთხმოცდაცხრა წლის იყო აბრამი, როცა 
		გამოეცხადა უფალი აბრამს და უთხრა: მე ვარ ღმერთი ძლიერი. იარე ჩემს წინაშე 
		და სრული იყავი. </td>
		<td width="2%" valign="top">1</td>
		<td width="48%" valign="top">ხოლო იქმნა აბრაამ წელთა 
		ოთხმეოცდაათცხრამეტთაჲ. და გამოუჩნდა უფალი აბრაამს და ჰრქუა მას: მე ვარ 
		ღმერთი შენი. სათნო იყავ წინაშე ჩემსა და იქმენ უბრალოჲ. </td>
	</tr>
	<tr>
		<td valign="top">2</td>
		<td valign="top">დავდებ აღთქმას ჩემსა და შენს შორის და დიდად, დიდად 
		გაგამრავლებ. </td>
		<td valign="top">2</td>
		<td valign="top">და დავდვა აღთქუმაჲ ჩემი შორის შენსა და განგამრავლო 
		ფრიად ფრიად. </td>
	</tr>
	<tr>
		<td valign="top">3</td>
		<td valign="top">პირქვე დაემხო აბრამი და ასე ელაპარაკა მას ღმერთი: </td>
		<td valign="top">3</td>
		<td valign="top">და დავარდა აბრაამ პირსა ზედა თჳსსა და ჰრქუა მას 
		ღმერთმან მეტყუელმან: </td>
	</tr>
	<tr>
		<td valign="top">4</td>
		<td valign="top">ეს მე ვარ და, აჰა, ჩემი აღთქმაც უამრავ ხალხთა მამა 
		შეიქნები! </td>
		<td valign="top">4</td>
		<td valign="top">და აჰა, აღთქუმაჲ ჩემი შენ თანა და იყო შენ მამაჲ 
		მრავალთა თესლთა. </td>
	</tr>
	<tr>
		<td valign="top">5</td>
		<td valign="top">აღარ გერქვას ამიერიდან სახელად აბრამი, არამედ აბრაამი 
		იყოს შენი სახელი, რადგან უამრავ ხალხთა მამად გაქცევ. </td>
		<td valign="top">5</td>
		<td valign="top">და არა გეწოდოს მერმეცა სახელი შენი აბრამ, არამედ იყოს 
		სახელი შენი აბრაჰამ, რამეთუ მამად მრავალთა თესლთა დაგდევ შენ. </td>
	</tr>
	<tr>
		<td valign="top">6</td>
		<td valign="top">დიდად, დიდად გაგამრავლებ, ხალხებად გაქცევ და მეფენი 
		გამოვლენ შენგან. </td>
		<td valign="top">6</td>
		<td valign="top">და აღგაორძინო შენ ფრიად ფრიად და დაგდვა შენ ნათესავად, 
		და მეფენი შენგან გამოვიდენ. </td>
	</tr>
	<tr>
		<td valign="top">7</td>
		<td valign="top">დავდებ აღთქმას ჩემსა და შენს შორის და შენს შთამთმავალთა 
		შორის თაობიდან თაობამდე, სამარადისო აღთქმას, რომ შენი და შენი 
		შთამომავლობის ღმერთი ვიქნები. </td>
		<td valign="top">7</td>
		<td valign="top">და დავადგინო აღთქუმაჲ ჩემი შორის ჩემსა და შორის შენსა 
		და შორის თესლისა შენისა ნათესავთა მიმართ მათთა აღთქუმად საუკუნოდ, ყოფად 
		შენდა მე ღმრთად და თესლისა შენისა შენ თანა ქუეყანასა, რომელსა ჰმსხეობ, 
		ყოველი ქუეყანაჲ ქანანისაჲ. </td>
	</tr>
	<tr>
		<td valign="top">8</td>
		<td valign="top">მოგცემ შენ და შენს შთამომავლობას შენი მდგმურობის 
		ქვეყანას, ქანაანის მთელს ქვეყანას, სამარადისო საკუთრებად და თქვენი 
		ღმერთი ვიქნები. </td>
		<td valign="top">8</td>
		<td valign="top">მიგცე შენ და თესლსა შენსა შენ თანა სამკჳდრებელად 
		საუკუნოდ და ვიყო მათდა ღმერთ. </td>
	</tr>
	<tr>
		<td valign="top">9</td>
		<td valign="top">უთხრა ღმერთმა აბრაამს: ოღონდ დაიცავით ჩემი აღთქმა შენ 
		და შენმა შთამომავლობამ თაობიდან თაობამდე.</td>
		<td valign="top">9</td>
		<td valign="top">და თქუა უფალმან აბრაჰამის მიმართ ხოლო შენ აღთქუმაჲ ჩემი 
		დაიცვა, შენ და თესლმან შენმან ნათესავთა შინა მათთა. </td>
	</tr>
	<tr>
		<td valign="top">10</td>
		<td valign="top">ეს არის აღთქმა, რომელიც უნდა დაიცვათ, აღთქმა, ჩემსა და 
		თქვენს შორის და შენს შთამომავლობას შორის თაობიდან თაობამდე; 
		წინადაიცვითოს თქვენში ყოველმა მამაკაცმა. </td>
		<td valign="top">10</td>
		<td valign="top">და ესე არს აღთქუმაჲ, რომელ დაიმარხო შორის ჩემსა და 
		თქუენსა და შორის ნათესავისა შენისა შემდგომად შენსა ვიდრე ნათესავთამდე, </td>
	</tr>
	<tr>
		<td valign="top">11</td>
		<td valign="top">დაიცვითეთ ჩუჩა და ეს იყოს ნიშნად აღთქმისა ჩემსა და 
		თქვენს შორის. </td>
		<td valign="top">11</td>
		<td valign="top">წინა-დაიცჳთოს თქუენმან ყოველმან წულმან. და 
		წინა-დაიცჳთოთ ჴორცი წინა-დაუცვეთელობისა და იყოს სასწაულ აღთქუმისა ჩემდა 
		და თქუენდა. </td>
	</tr>
	<tr>
		<td valign="top">12</td>
		<td valign="top">რვა დღისამ წინადაიცვითოს თქვენში ყოველმა მამაკაცმა 
		თაობიდან თაობამდე, სახლში დაბადებულმა და უცხოელისგან ვერცხლით ნაყიდმა, 
		რომელიც შენი თესლ-ტომის არ არის. </td>
		<td valign="top">12</td>
		<td valign="top">და ყრმამან რვისა დღისამან წინა-დაიცვითოს თქუენმან 
		ყოველმან წულმან ნათესავსა შორის თქუენსა, სახლისწულმან და ვერცხლით 
		ფრდილმან ყოვლისაგან ძისა უცხოჲსა, რომელ არს თესლისაგან შენისა, 
		წინა-დაცვეთით წინა-დაიცვითოს სახლისწულმან სახლისა შენისამან ღა ვერცხლით 
		ფრდილმან. </td>
	</tr>
	<tr>
		<td valign="top">13</td>
		<td valign="top">წინადაიცვითოს შენს სახლში დაბადებულმა და შენი ვერცხლით 
		ნაყიდმა; იყოს ჩემი აღთქმა თქვენს ხორცში სამარადისო აღთქმად. </td>
		<td valign="top">13</td>
		<td valign="top">და იყოს აღთქუმაჲ ჩემი ჴორცსა ზედა თქუენსა აღთქუმაჲ 
		საუკუნოჲ. </td>
	</tr>
	<tr>
		<td valign="top">14</td>
		<td valign="top">წინადაუცვეთელი მამაკაცი, რომელსაც არ დაუცვითავს მერვე 
		დღეს ჩუჩა, უნდა მოიკვეთოს თავისი ხალხიდან, რადგან დაარღვია ჩემი აღთქმა. </td>
		<td valign="top">14</td>
		<td valign="top">და წულმან რომელმან არა წინა-დაიცვითოს ჴორცი 
		წინა-დაუცვეთელობისა მისისა, მოისპოს სული იგი ნათესავისაგან მისისა, 
		რამეთუ აღთქუმაჲ ჩემი განაქარვა. </td>
	</tr>
	<tr>
		<td valign="top">15</td>
		<td valign="top">უთხრა ღმერთმა აბრაამს: სარაის, შენს ცოლს, აღარ ერქვას 
		სახელად სარაი, არამად სარა იყოს მისი სახელი. </td>
		<td valign="top">15</td>
		<td valign="top">და ჰრქუა ღმერთმან აბრაჰამს: სარას ცოლსა შენსა არა 
		ეწოდოს სარაჲ, არამედ სარრაჲ იყოს სახელი მისი. </td>
	</tr>
	<tr>
		<td valign="top">16</td>
		<td valign="top">ვაკურთხებ მას და ვაჟიშვილსაც შეგძენ მისგან; ვაკურთხებ 
		და გახდება ხალხების დედა და ხალხთა მეფეები წარმოიშვებიან მისგან. </td>
		<td valign="top">16</td>
		<td valign="top">ხოლო ვაკურთხო იგი და მოგცე მისგან შვილი და ვაკურთხო იგი 
		და იყოს ნათესავად და მეფენი ნათესავთანი მისგან გამოვიდენ. </td>
	</tr>
	<tr>
		<td valign="top">17</td>
		<td valign="top">პირქვე დაემხო აბრაამი და გაეცინა. გულში თქვა: ნუთუ 
		შვილი შეეძინება ასი წლის კაცს? ნუთუ ბავშვს დაბადებს ოთხმოცდაათი წლის 
		სარა? </td>
		<td valign="top">17</td>
		<td valign="top">და დავარდა აბრაჰამ პირსა ზედა თჳსსა და განიცინნა და 
		თქუა გონებასა თჳსსა: უკუეთუ ასისა წლისასა ესუას ძე და სარრა 
		ოთხმეოცაათისა წლისამან შუეს. </td>
	</tr>
	<tr>
		<td valign="top">18</td>
		<td valign="top">უთხრა აბრაამმა ღმერთს: ნეტავ ისმაელმა იცოცხლოს შენს 
		წინაშე. </td>
		<td valign="top">18</td>
		<td valign="top">და თქუა აბრაჰამ ღმრთისა მიმართ: ისმაილ ესე ცხოვნდინ 
		წინაშე შენსა. </td>
	</tr>
	<tr>
		<td valign="top">19</td>
		<td valign="top">უთხრა ღმერთმა: სწორედ სარა, შენი ცოლი, გიშობს ვაჟს და 
		დაარქმევ სახელად ისაკს. აღვუდგენ მას ჩემს აღთქმას სამარადისო აღთქმად 
		მისი შთამომავლობისთვის. </td>
		<td valign="top">19</td>
		<td valign="top">და ჰრქუა ღმერთმან აბრაჰამს: ჰე, აჰა, ცოლმან შენმან 
		გიშვეს შენ ძე და უწოდი სახელი მისი ისაკ. და დავადგინო აღთქუმაჲ ჩემი 
		მისსა მიმართ აღთქუმად საუკუნოდ ყოფად მე მისდა ღმერთად და თესლისა მისისა 
		მის თანა. </td>
	</tr>
	<tr>
		<td valign="top">20</td>
		<td valign="top">ისმაელის გამო გისმინე და, აჰა, ვაკურთხებ მასაც, 
		ნაყოფიერს გავხდი და დიდად, დიდად გავამთავლებ. თორმეტ ბელადს წარმოშობს და 
		დიდ ხალხად ვაქცევ. </td>
		<td valign="top">20</td>
		<td valign="top">ხოლო ისმაილისთჳს, აჰა, ვისმინე შენი, აჰა, ვაკურთხე იგი 
		და განვამრავლო იგი ფრიად, ათორმეტნი ნათესავნი შვნეს და ვყო იგი ნათესავად 
		დიდად. </td>
	</tr>
	<tr>
		<td valign="top">21</td>
		<td valign="top">მაგრამ აღთქმას ისაკს დავუდებ, რომელსაც სარა გიშობს 
		გაისად, ამ დღეის სწორს. </td>
		<td valign="top">21</td>
		<td valign="top">ხოლო აღთქუმაჲ ჩემი დავადგინო ისაკის მიმართ, რომელი 
		გიშვეს შენ სარრა ჟამსა ამას წელიწადსა მეორესა. </td>
	</tr>
	<tr>
		<td valign="top">22</td>
		<td valign="top">შეწყვიტა ლაპარაკი და განეშორა ღმერთი აბრაამს. </td>
		<td valign="top">22</td>
		<td valign="top">დაასრულა მეტყუელმან მისსა მიმართ და ამაღლდა უფალი 
		აბრაჰამისაგან. </td>
	</tr>
	<tr>
		<td valign="top">23</td>
		<td valign="top">ადგა აბრაამი და დაუცვითა ჩუჩა თავის ვაჟს ისმაელს, თავის 
		სახლში დაბადებულებს და ყველას, ვინც კი ვერცხლით ჰყავდა ნაყიდი, ყველა 
		მამაკაცს, აბრაამის სახლში მყოფს, სწორედ იმ დღეს, როცა ღმერთი ელაპარაკა 
		მას. </td>
		<td valign="top">23</td>
		<td valign="top">და მოიყუანა აბრაჰამ ისმაილ, ძე თჳსი, და ყოველნი 
		სახლისწულნი და ყოველნი ვეცხლით ფრდილნი თჳსნი და ყოველი წული მამათა 
		სახლსა შინა აბრაჰამისსა და წინა-დასცჳთა დაუცვეთელებაჲ მათი ჟამსა მის 
		დღისასა, ვითარცა ჰრქუა მას ღმერთმან. </td>
	</tr>
	<tr>
		<td valign="top">24</td>
		<td valign="top">ოთხმოცდაცხრამეტი წლის იყო აბრაამი, როცა დაიცვითა ჩუჩა. </td>
		<td valign="top">24</td>
		<td valign="top">ხოლო აბრაჰამ იყო ოთხმეოცდაათცხრამეტისა წლისა, რაჟამს 
		დაიცჳთა ჴორცი დაუცვეთელობისა თჳსისა. </td>
	</tr>
	<tr>
		<td valign="top">25</td>
		<td valign="top">მისი ვაჟი ისმაელი ცამეტი წლის იყო, როცა დაიცვითა ჩუჩა. </td>
		<td valign="top">25</td>
		<td valign="top">ხოლო ისმაილ, ძე მისი, ათცამეტის წლის, რაჟამს 
		წინა-დასცჳთა წინადაუცვეთელებაჲ ჴორცისა მისისაჲ. </td>
	</tr>
	<tr>
		<td valign="top">26</td>
		<td valign="top">ერთ დღეს დაიცვითეს აბრაამმა და მისმა ვაჟმა ისმაელმა. </td>
		<td valign="top">26</td>
		<td valign="top">ჟამსა მას მის დღისასა წინა-დაიცჳთა აბრაჰამ და ისმაელ, 
		ძემან მისმან. </td>
	</tr>
	<tr>
		<td valign="top">27</td>
		<td valign="top">მისი სახლის ყველა მამაკაცმა, მის სახლში დაბადებულმა თუ 
		უცხოელთაგან ვერცხლით ნაყიდმა, დაიცვითეს მასთან ერთად. </td>
		<td valign="top">27</td>
		<td valign="top">და ყოველთა კაცთა სახლისა მისისათა და სახლის ნაშვთა და 
		ვეცხლით ფრდილთა უცხოთესლთაგან ნათესავთა წინა-დასცჳთა მათ. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>