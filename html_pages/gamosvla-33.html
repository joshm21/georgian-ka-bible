<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - გამოსვლა (თავი 33)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>გამოსვლა</h1>
<h2>თავი ოცდამეცამეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">უთხრა უფალმა მოსეს: აიყარეთ აქედან შენ და 
		ეგ ხალხი, ეგვიპტიდან რომ გამოიყვანე, და წადით იმ ქვეყნისკენ, რომელიც 
		აღვუთქვი აბრაამს, ისაკს და იაკობს, შენს შთამომავლობას მივცემ-მეთქი. </td>
		<td width="2%" valign="top">1</td>
		<td width="48%" valign="top">და ჰრქუა უფალმან მოსეს: გვალე, აღვედ შენ და 
		ერი ეგე შენი, რომელი გამოიყვანე ქუეყანით ეგჳპტით ქუეყანასა მას, 
		რომლისათჳს ვეფუცე აბრაჰამს, ისაკს და იაკობს და ვარქუ: ნათესავსა თქუენსა 
		მივსცე იგი. </td>
	</tr>
	<tr>
		<td width="30" valign="top">2</td>
		<td width="48%" valign="top">ანგელოზს წაგიმძღვარებთ წინ და ავყრი 
		ქანაანელებს, ამორეველებს, ხეთეელებს, ფერიზელებს, ხივიელებს და 
		იებუსელებს. </td>
		<td valign="top">2</td>
		<td valign="top">და თანამივავლინო ანგელოზი ჩემი უწინარეს შენსა და 
		განასხნეს ქანანელნი იგი და ამორეველნი, ქეტელნი, და ფერეზელნი, და ეველნი, 
		და გერგესეველნი, და იობოსელნი. </td>
	</tr>
	<tr>
		<td width="30" valign="top">3</td>
		<td valign="top">იმ ქვეყნისაკენ, სადაც ღვარად მოედინება რძე და თაფლი; მე 
		აღარ ვივლი შენს შორის, რადგან თვითრჯული ხალხი ხართ და ვაითუ მოგსპოთ 
		გზაში. </td>
		<td valign="top">3</td>
		<td valign="top">შეგიყვანო შენ ქუეყანასა მას, რომელსა გამოსდის სძე და 
		თაფლი, ხოლო მე არა აღვიდე თქუენ თანა, რამეთუ ერი ეგე ქედფიცხელ არს, რათა 
		არა აღვჴოცნე იგინი გზასა ზედა. </td>
	</tr>
	<tr>
		<td width="30" valign="top">4</td>
		<td valign="top">მოისმინა ხალხმა ეს ავი სიტყვა და იწყო გლოვა, არვის 
		გაუკეთებია სამკაული. </td>
		<td valign="top">4</td>
		<td valign="top">და ესმა ერსა მას სიტყვაჲ ესე ბოროტი და იგლოვდეს გლოვით 
		და არა აღიღეს კაცთა მათ გვამნი. </td>
	</tr>
	<tr>
		<td width="30" valign="top">5</td>
		<td valign="top">უთხრა უფალმა მოსეს: უთხარი ისრაელიანებს: თვითრჯული 
		ხალხი ხართ თქვენ: ერთი წამითაც რომ გავიარო თქვენს შორის, მოგსპობთ. 
		მოიხსენით სამკაულები, მე ვიცი, როგორ უნდა მოგექცეთ. </td>
		<td valign="top">5</td>
		<td valign="top">და ჰრქუა უფალმან მოსეს: არქუ ძეთა ისრაჱლისათა: თქუენ 
		ერი ქედფიცხელ ხართ. ეკრძალენით, ნუუკუე წყლულება სხუაცა მოჰჴდეს თქუენ 
		ზედა და აღგჴოცნე თქუენ და აწ განიძარცვეთ სამოსელი დიდებისა თქუენისა და 
		სამკაულები და გიჩვენო თქუენ, რაჲ-იგი გიყო თქუენ. </td>
	</tr>
	<tr>
		<td width="30" valign="top">6</td>
		<td valign="top">მოიხსნეს ისრაელიანებმა სამკაულები, ხორების მთიდან. </td>
		<td valign="top">6</td>
		<td valign="top">და განიძარცვეს ძეთა ისრაჱლისათა სამკაულები მათი და 
		სამოსელი მთასა მას ქორებს. </td>
	</tr>
	<tr>
		<td width="30" valign="top">7</td>
		<td valign="top">აიღო მოსემ კარავი და დაიდგა ბანაკს გარეთ, ბანაკის 
		მოშორებით, და უწოდა სადღესასწაულო კარავი. ყველა, ვისაც კი რამე სათხოვარი 
		ჰქონდა უფალთან, მიდიოდა, სადღესასწაულო კარავთან, რომელიც ბანაკს გარეთ 
		იდგა. </td>
		<td valign="top">7</td>
		<td valign="top">და მოიღო მოსე კარავი იგი მისი და აღმართა იგი გარეშე 
		ბანაკსა მას. და ეწოდა მას კარავი საწამებელი. და იყო, ყოველი რომელი 
		ეძიებდა უფალსა, განვიდოდა კარავსა მას გარეშე ბანაკსა მას. </td>
	</tr>
	<tr>
		<td width="30" valign="top">8</td>
		<td valign="top">როგორც კი წავიდოდა კარვისკენ მოსე, ადგებოდა მთელი ხალხი 
		და თავ-თავისი კარვის შესასვლელთან გაჩერდებოდა ყველა; შეჰყურებდნენ, 
		მოსეს, ვიდრე კარავში არ შევიდოდა იგი. </td>
		<td valign="top">8</td>
		<td valign="top">
და რაჟამს შევალნ მოსე ბანაკსა მას, გარე დგა ერი იგი და იხედავნ კაცად-კაცადი 
კარავსა თჳსისაჲთ და ხედვიდიან მი-რაჲ-ვალნ მოსე, ვიდრემდის შევიდის კარავსა მას. </td>
	</tr>
	<tr>
		<td width="30" valign="top">9</td>
		<td valign="top">როგორც კი კარავში შევიდოდა მოსე, ჩამოეშვებოდა ღრუბლის 
		სვეტი და დადგებოდა კარვის კართან. მაშინ დაელაპარაკებოდა უფალი მოსეს. </td>
		<td valign="top">
9</td>
		<td valign="top">
და ვითარცა შევიდის მოსე კარავსა მას, გარდამოჴდის სუეტი იგი ღრუბლისა და დადგის 
კართა თანა მის კარვისათა და ეტყჳნ უფალი მოსეს. </td>
	</tr>
	<tr>
		<td width="30" valign="top">10</td>
		<td valign="top">ხედავდა მთელი ხალხი ღრუბლის სვეტს, კარვის შესასვლელთან 
		აღმართულს; ადგებოდა მთელი ხალხი და თავ-თავის კარვის შესასვლელთან სცემდა 
		თაყვანს. </td>
		<td valign="top">
10</td>
		<td valign="top">
და ჰხედვიდა ყოველი იგი ერი სუეტსა მას ღრუბლისასა, მდგომარესა კართა ზედა მის 
კარვისათა. და დგან ყოველი იგი ერი და თაყუანის-სცის კაცად-კაცადმან კარით კარვისა 
თჳსისაჲთ. </td>
	</tr>
	<tr>
		<td width="30" valign="top">11</td>
		<td valign="top">პირისპირ ელაპარაკებოდა უფალი მოსეს, როგორც კაცი 
		ელაპარაკება კაცს. მერე ბრუნდებოდა ბანაკში. მისი მსახური, იესო ნავეს ძე, 
		ყმაწვილი კაცი, არ შორდებოდა კარავს. </td>
		<td valign="top">
11</td>
		<td valign="top">
და ეტყოდა უფალი მოსეს პირისპირ, ვითარცა-იგი ვინ ზრახავს თჳსსა მეგობარსა და 
მოივლინის ბანაკად. ხოლო მსახური იგი მოსესი, ისო ჭაბუკი, არა გამოვიდის კარვით. </td>
	</tr>
	<tr>
		<td width="30" valign="top">12</td>
		<td valign="top">უთხრა მოსემ უფალს: აჰა, შენ მეუბნები, დასძარიო ეს 
		ხალხი, მაგრამ არ გაგიმხელია, ვის აგზავნი ჩემთან ერთად. ეს კი მითხარი: 
		სახელით გიცნობ და მადლიც გაქვსო ნაპოვნი ჩემს თვალში. </td>
		<td valign="top">
12</td>
		<td valign="top">
და ჰრქუა მოსე უფალსა: აჰა, შენ მეტყჳ აღყვანებასა ამის ერისასა და შენ არა 
გამომიცხადე ვის-იგი მოავლინებ ჩემდა. ხოლო შენ მარქუ: გიცი შენ უფროჲს ყოველთასა 
და მადლი გაქუს ჩემ მიერ. </td>
	</tr>
	<tr>
		<td width="30" valign="top">13</td>
		<td valign="top">და თუ მართლაც მადლი მიპოვნია შენს თვალში, მასწავლე შენი 
		გზა და მეც შეგიცნობ, რომ მადლი ვპოვო შენს თვალში. იცოდე, რომ შენი ერია 
		ეს ხალხი. </td>
		<td valign="top">
13</td>
		<td valign="top">
უკუეთუ ვჰპოვე მადლი შენ წინაშე, გამომიცხადე მე თავი შენი და განცხადებულად გიხილო 
შენ, რათა ვსცნა მე, ვითარმედ ვჰპოვე მადლი წინაშე შენსა და გულისხმა-ვყო, ვითარმედ 
შენი არს ნათესავი ესე. </td>
	</tr>
	<tr>
		<td width="30" valign="top">14</td>
		<td valign="top">თქვა უფალმა: მე თავად წაგიძღვები და დაგავანებ. </td>
		<td valign="top">
14</td>
		<td valign="top">
და ჰრქუა უფალმან მოსეს: მე თავადი წინაწარგიძღვე და შეგიყვანო შენ. </td>
	</tr>
	<tr>
		<td width="30" valign="top">15</td>
		<td valign="top">უთხრა მოსემ: თავად შენ თუ არ წაგვიძეღი, ვერ გავალთ 
		აქედან. </td>
		<td valign="top">
15</td>
		<td valign="top">
და ჰრქუა უფალსა მოსე: უკუეთუ შენ არა მოხვალ ჩუენ თანა, ნუ აღმიყვანებ ჩუენ ამიერ. </td>
	</tr>
	<tr>
		<td width="30" valign="top">16</td>
		<td valign="top">როგორ მივხვდი, რომ მადლი ვპოვეთ შენს თვალში მე და შენმა 
		ერმა? ხომ იმით, რომ ჩვენთან ერთად ივლი და გამორჩეული ვიქნებით მე და შენი 
		ერი ყველა ხალხიდან, რაც კი დედამიწის ზურგზეა?</td>
		<td valign="top">
16</td>
		<td valign="top">
და ვითარმედ საცნაურ იყოს ჭეშმარიტად, რამეთუ ვჰპოე მადლი წინაშე შენსა, არამედ 
მოსლვასა მას შენსა ჩუენ თანა ვიდიდნეთ მე და ესე უფროს ყოველთა ნათესავთა, რომელნი 
არიან ქუეყანასა ზედა. </td>
	</tr>
	<tr>
		<td width="30" valign="top">17</td>
		<td valign="top">უთხრა უფალმა მოსეს: მაგ შენ ნათქვამსაც ავასრულებ, 
		რადგან მადლი გაქვს ნაპოვნი ჩემს თვალში და სახელით გიცნობ. </td>
		<td valign="top">
17</td>
		<td valign="top">
ჰრქუა უფალმან მოსეს: ეგეცა სიტყუაჲ, რომელი სთქუ, ვყოვე, რამეთუ გიპოვნიეს მადლი 
წინაშე ჩემსა და გიცი შენ უმეტეს ყოველთასა. </td>
	</tr>
	<tr>
		<td width="30" valign="top">18</td>
		<td valign="top">თქვა მოსემ: მახილვინე შენი დიდება. </td>
		<td valign="top">
18</td>
		<td valign="top">
და ჰრქუა მოსე უფალსა: მიჩვენე დიდებაჲ თავისა შენისა. </td>
	</tr>
	<tr>
		<td width="30" valign="top">19</td>
		<td valign="top">თქვა ღმერთმა: ჩამოვატარებ მთელს ჩემს სიდიადეს შენს წინ 
		და მოვუხმობ უფლის სახელს შენს წინაშე. შევიწყალებ, ვინც შესაწყალებელია, 
		და შევიტკბობ, ვინც შესატკბობია. </td>
		<td width="30" valign="top">19</td>
		<td valign="top">
ჰრქუა უფალმან მოსეს: მე წარვიდე წინაშე შენსა დიდებითა ჩემითა და უწოდი სახელითა 
უფლისაჲთა წინაშე შენსა. და შევიწყალო, რომელი შევიწყალო და შევიწნარო, რომელი 
შევიწყნარო. </td>
	</tr>
	<tr>
		<td width="30" valign="top">20</td>
		<td valign="top">თქვა: ვერ შეძლებ ჩემი პირის ხილვას, რადგან ისე ვერ 
		მიხილავს ადამიანი, რომ ცოცხალი დარჩეს. </td>
		<td width="30" valign="top">20</td>
		<td valign="top">
და ჰრქუა უფალმან მოსეს: ვერ ძალ-გიც პირისა ჩემისა ხილვად, რამეთუ არა არს კაცი, 
რთმელმან იხილა პირი ჩემი და ცხონდა. </td>
	</tr>
	<tr>
		<td width="30" valign="top">21</td>
		<td valign="top">თქვა უფალმა: აჰა, ადგილია ჩემთან. დადექი კლდეზე. </td>
		<td width="30" valign="top">21</td>
		<td valign="top">
და ჰრქუა უფალმან: აჰა ესერა, ადგილი შენ წინაშე და სდგე შენ კლდესა ზედა. </td>
	</tr>
	<tr>
		<td width="30" valign="top">22</td>
		<td valign="top">როცა ჩაივლის ჩემი დიდება, კლდის ნაპრალში მეყოლები და 
		ვიდრე არ ჩავივლი, ხელი მექნება შენთვის აფარებული. </td>
		<td width="30" valign="top">22</td>
		<td valign="top">
რაჟამს წარვიდოდის დიდებაჲ ჩემი, დაგდვა შენ ჴურელსა კლდისასა და დაგფარო შენ 
ჴელითა ჩემითა შენ ზედა, ვიდრემდე წარვიდე. </td>
	</tr>
	<tr>
		<td width="30" valign="top">23</td>
		<td valign="top">როცა ხელს მოგაშორებ, ჩემს ზურგს დაინახავ, პირი კი 
		უხილავი იქნება. </td>
		<td width="30" valign="top">23</td>
		<td valign="top">
და აღვიღო ჴელი ჩემი და მაშინ იხილო ზურგით ჩემსა, ხოლო პირი ჩემი ვერ იხილო. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>