<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 44)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი ორმოცდამეოთხე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ახლა ისმინე, იაკობ, ჩემო მორჩილო, და ისრაელ, ჩემო რჩეულო! 
</p>
		</td>
		<td width="2%" valign="top">1</td>
		<td width="48%" valign="top">
<p>ხოლო აწ ისმინე, იაკობ, ყრმაო ჩემო, და ისრაილ, რომელი გამოგირჩიე. </p>
		</td>
	</tr>
	<tr>
		<td valign="top">2</td>
		<td width="48%" valign="top">









ასე ამბობს უფალი, შენი შემქმნელი და დედის საშოში შენი გამომსახველი, რომელიც 
შეგეწევა შენ: ნუ გეშინია, ჩემო მორჩილო იაკობ, და იეშურუნ, ჩემო რჩეულო. </td>
		<td valign="top">2</td>
		<td width="48%" valign="top">
ესრეთ იტყჳს უფალი ღმერთი, რომელმან შეგქმნა შენ და გამოგზილა შენ მუცლითგან: მერმე 
შეგეწიო შენ, ნუ გეშინინ, ყრმაო ჩემო, იაკობ, და შეყვარებულო ისრაილ, რომელი 
გამოგირჩიე, </td>
	</tr>
	<tr>
		<td valign="top">3</td>
		<td valign="top">რადგან წყალს მივუღვრი ურწყულს და ნაკადულებს - გამომშრალ 
		მიწას; ჩემს სულს მივუღვრი შენს ნატამალს და ჩემს კურთხევას - შენს 
		შთამომავლებს. </td>
		<td valign="top">3</td>
		<td valign="top">რამეთუ მე მივსცე წყალი წყურილსა შინა მავალთა შორის 
		ურწყულისა, დავდვა სული ჩემი თესლსა ზედა შენსა და კურთხევანი ჩემნი შვილთა 
		ზედა შენსა. </td>
	</tr>
	<tr>
		<td valign="top">4</td>
		<td valign="top">აღმოცენდებიან როგორც ჯეჯილი მდელოთა შორის, როგორც 
		ტირიფები წყლისპირებზე. </td>
		<td valign="top">4</td>
		<td valign="top">და აღმოჰჴდენ, ვითარცა საშუალ წყლისა თივაჲ, და, ვითარცა 
		ძეწნი, წარსადინელსა თანა წყლისასა. </td>
	</tr>
	<tr>
		<td valign="top">5</td>
		<td valign="top">ერთი იტყვის: უფლისა ვარ, მეორე იაკობის სახელს 
		დაირქმევს; სხვა დაიწერს საკუთარ ხელზე - უფლისა და ისრაელის სახელით 
		იქნება წოდებული. </td>
		<td valign="top">5</td>
		<td valign="top">ესრეთ თქუას: ღმრთისაჲ ვარ. და ესრეთ ჴმა-ყოს სახელსა 
		ზედა იაკობისსა და სხუამან ზედაწარწეროს ჴელითა თჳსითა: ღმრთისაჲ ვარ და 
		სახელსა ზედა ისრაილისსა ჴმა-ყოს. </td>
	</tr>
	<tr>
		<td valign="top">6</td>
		<td valign="top">ასე ამბობს უფალი, ისრაელის მეუფე და მისი მხსნელი, 
		ცაბაოთ უფალი: მე ვარ პირველი და მე ვარ უკანასკნელი, და ჩემს გარდა არ 
		არის ღმერთი. </td>
		<td valign="top">6</td>
		<td valign="top">ესრეთ იტყჳს უფალი ღმერთი, მეფე ისრაჱლისა და მჴსნელი 
		მისი, ღმერთი საბაოთ: მე ვარ პირველი და მევე ამათსა შემდგომად, ჩემსა 
		გარეშე არა არს ღმერთი. </td>
	</tr>
	<tr>
		<td valign="top">7</td>
		<td valign="top">ვინ არის ჩემი მსგავსი? თქვას და გამოაცხადოს, 
		გადმომილაგოს, რა მოხდა მას შემდეგ, რაც ძველი ხალხი დავამკვიდრე; 
		გამოუცხადონ მომავალი და მოწევნადი. </td>
		<td valign="top">7</td>
		<td valign="top">ვინ ვარ მე? დადეგინ, უწოდენ და განემზადენ, ოდითგან 
		შევქმენ კაცი საუკუნესა და ზედმომავალნი მიგითხრნედ თქუენ. </td>
	</tr>
	<tr>
		<td valign="top">8</td>
		<td valign="top">ნუ შიშობ, ნუ თრთი. განა თავიდანვე მე არ გამცნე, მე არ 
		გამოგიცხადე? თქვენა ხართ ჩემი მოწმენი. განა არის ჩემს გარდა ღმერთი? არ 
		არის სხვა კლდე, არავინ ვიცი. </td>
		<td valign="top">8</td>
		<td valign="top">ნუ განჰკჳრდებით, ნუცა დაიბურვით, არა დასაბამითგან 
		ყურად-იღეთ და მიგითხარ თქვენ? მოწამე თქუენ ხართ, უკეთუ არს ღმერთი თჳნიერ 
		ჩემსა? და არა იყვნეს </td>
	</tr>
	<tr>
		<td valign="top">9</td>
		<td valign="top">კერპის გამომსახველნი არარაობაა ყველანი და მათი 
		ძვირფასეულობა უსარგებლოა; თავად არიან ამის მოწმენი. ვერაფერს ხედავენ, 
		ვერაფერს მიმხვდარან, ამიტომაც შერცხვებიან. </td>
		<td valign="top">9</td>
		<td valign="top">მწმასნელნი და მწერალნი ყოველნი ამაო მოქმედნი საწადელთა 
		მათთანი, რომელთა არა არგონ მათ და თქვენვე ხართ მოწამენი მათნი, რამეთუ 
		ვერა ხედვენ და ვერცა გულისხმა-ჰყოფენ, არამედ სირცხჳლეულ იქმნენ ყოველნი. </td>
	</tr>
	<tr>
		<td valign="top">10</td>
		<td valign="top">ვინ გამოსახა ღმერთი და ვინ ჩამოასხა ქანდაკი, არაფრის 
		მაქნისი? </td>
		<td valign="top">10</td>
		<td valign="top">მწმასნელნი ღმერთთანი და მქანდაკებელნი ურგებსა, </td>
	</tr>
	<tr>
		<td valign="top">11</td>
		<td valign="top">
<p>
აჰა, შერცხვებიან მისი თანამდგომნი, რადგან ხელოსნებიც ადამის მოდგმისანი არიან; 
შეიკრიბონ ყველანი, გამოცხადდნენ; ზარი დაეცეთ და შერცხვნენ ერთიანად. </p>
		</td>
		<td valign="top">11</td>
		<td valign="top">
<p>და ყოველნი, სადათ იქმნეს, განჴმეს და ყრუნი კაცთაგან; შეკრბედ ყოველნი და 
დადგედ ერთბამად. კდემულ იქმნენ და ჰრცხუენეს ყოველთა ერბამად, </p>
		</td>
	</tr>
	<tr>
		<td valign="top">12</td>
		<td valign="top">რკინითხურო ჭედავს მას და ამუშავებს ნაკვერცხლებზე, 
		კვერავს ჩაქუჩებით, ამუშავებს მას თავისი მკლავის ძალით; შივდება და ძალა 
		ეცლება; წყალს არ სვამს და ქანცი წყდება. </td>
		<td valign="top">12</td>
		<td valign="top">რამეთუ აღმახუა ხურომან რკინა, ეჩჳთა შექმნა იგი. და 
		სხჳსა მიერ მოხუეწა იგი და შექმნა მკლავისა მიერ ძალისა თჳსისა, და 
		მოემშიოს და მოუძლურდეს და არა სუას წყალი. </td>
	</tr>
	<tr>
		<td valign="top">13</td>
		<td valign="top">ხითხურო გაჭიმავს ძაფს და შემოხაზავს წვერმახით, 
		ამუშავებს ხელეჩოთი, ფარგლით შემოხაზავს მას და შექმნის მისგან კაცის 
		სახესავით, ადამიანის სილამაზესავით, სახლში დასადგმელად. </td>
		<td valign="top">13</td>
		<td valign="top">გამომრჩეველმან ხურომან ხისამან აღჰმართა იგი განზომით. 
		და სახოან-ყო იგი, მოწერით შექმნა იგი გამოყურვისა მიერ და შედგმულებისა 
		მიერ შენაწევრა იგი. და შექმნა იგი, ვითარცა მსგავსება მამაკაცისა, და, 
		ვითარცა შუენიერება კაცისა, დადგა იგი სახლსა შინა, </td>
	</tr>
	<tr>
		<td valign="top">14</td>
		<td valign="top">კედრებს გაჩეხავს, შეარჩევს ძელქვას ან მუხას და 
		მოიმარაგებს ტყის ხეთა შორის; დარგავს კედარს და წვიმა გაზრდის. </td>
		<td valign="top">14</td>
		<td valign="top">რომელმან მოჰკუეთნა თავისა თჳსისად ნაძუნი და მოიღო 
		ველისა რკოჲ და მუხაჲ და შეექცა მას. ხე მაღნარისაგან, რომელი დაჰნერგა 
		უფალმან და წჳმამან განაგრძელა, </td>
	</tr>
	<tr>
		<td valign="top">15</td>
		<td valign="top">დასაწვავად იქცევა ადამიანისთვის: აიღებს მათგან და 
		თბება; ღუმელსაც ახურებს და პურს აცხობს, ღმერთსაც აკეთებს და თაყვანს 
		სცემს, აკეთებს კერპს და განერთხმის მის წინაშე. </td>
		<td valign="top">15</td>
		<td valign="top">რაჲთა იყოს საგზებელ კაცთა. და მომღებელი მისგან განტფა 
		და აღმაგზებელთა შეაცხვნეს პურნი მათ ზედა, ხოლო ნეშტი შექმნეს ღმერთაებად 
		და თაყვანის-სცემენ მათ. </td>
	</tr>
	<tr>
		<td valign="top">16</td>
		<td valign="top">მის ნახევარს ცეცხლში წვავს, ნახევრით ხორცს ჭამს, მწვადს 
		წვავს და ძღება; თბება კიდეც და ამბობს: ოჰ, გავთბი, ცეცხლი დავინახეო! </td>
		<td valign="top">16</td>
		<td valign="top">არა ნახევარი მისი დაწუა ცეცხლითა და შეაცხვნეს 
		ნაკუერცხალთა მისთა ზედა პურნი? და შემწუველმან მას ზედა ჴორცისამან ჭამა 
		და განძღა და განმტფარმან თქუა: მეჰამა, რამეთუ განვტეფ და ვიხილე ცეცხლი. </td>
	</tr>
	<tr>
		<td valign="top">17</td>
		<td valign="top">მისი მონარჩენი კი ღმერთად აქცია, თავის კერპად, რომლის 
		წინაშე განრთხმულია, თაყვანს სცემს და ლოცულობს, ეუბნება: დამიფარე, რადგან 
		ღმერთი ხარ ჩემიო. </td>
		<td valign="top">17</td>
		<td valign="top">ხოლო ნეშტი შექმნა ღმერთად ქანდაკებულად და 
		თაყვანის-სცემს მას და ილოცავს მისდამი მეტყუელი: განმარინე მე, რამეთუ 
		ღმერთი ჩემი ხარ შენ. </td>
	</tr>
	<tr>
		<td valign="top">18</td>
		<td valign="top">არაფერი ესმით, ვერაფერს ხვდებიან, რადგან ამოუქოლათ 
		თვალები, რომ ვერაფერი დაინახონ, და გულები - რომ ვერაფერს მიხვდნენ. </td>
		<td valign="top">18</td>
		<td valign="top">ვერა იგრძნეს ცნობად, რამეთუ დაშვრეს ხედავად თვალებითა 
		მათითა, და გულისხმის-ყოფად გულითა მათითა. </td>
	</tr>
	<tr>
		<td valign="top">19</td>
		<td valign="top">გულისხმაში ვერ მოდიან, არც ჭკუა აქეთ და არც გონება, რომ 
		თქვან: ნახევარი ცეცხლში დავწვი, პურიც გამოვაცხვე ნაკვერცხლებზე, ხორცი 
		შევწვი და ვჭამე; დანარჩენი სიბილწედ უნდა ვაქციო, ხის ნატეხის წინაშე უნდა 
		განვერთხაო? </td>
		<td valign="top">19</td>
		<td valign="top">და არა ისიტყუა სულმან მათმან, არცა აგრძნა ცნობამან, 
		ვითარმედ ნახევარი მისი დაწუა ცეცხლისა მიერ და შეაცხვნა ნაკუერცხალთა 
		მისთა ზედა პურნი და შემწუველმან ჴორცისამან ჭამა და ნეშტი მისი საძაგელად 
		შექმნა და თაყვანის-სცემენ მას. </td>
	</tr>
	<tr>
		<td valign="top">20</td>
		<td valign="top">ნაცარს მწყემსავს, მოტყუებული გული გზაკვალს ურევს, ვერ 
		იხსნის თავს და ვერ ამბობს: განა სიცრუე არ არის ჩემს მარჯვენაში? </td>
		<td valign="top">20</td>
		<td valign="top">ცნედ, ვითარმედ ნაცარ არს გული მათი და სცთებიან. და 
		ვერვის ძალ-უც განრინება სულისა თჳსისა. იხილეთ, არა სთქუათ, ვითარმედ 
		სიცრუვე არს შორის მარჯუენისა ჩემისა. </td>
	</tr>
	<tr>
		<td valign="top">21</td>
		<td valign="top">
<p>
გაიხსენე ეს, იაკობ და ისრაელ, რადგან ჩემი მორჩილი ხარ! ჩემი გამოსახული ხარ, ჩემი 
მორჩილი ხარ, ისრაელ, არ დამავიწყდები. </p>
		</td>
		<td valign="top">21</td>
		<td valign="top">
<p>მოიჴსენენ ესენი, იაკობ და ისრაელ, რამეთუ ყრმა ჩემი ხარ შენ. აღგზილე შენ ყმად 
ჩემდა. და შენ, ისრაჱლ, ნუ დაივიწყებ ჩემსა, </p>
		</td>
	</tr>
	<tr>
		<td valign="top">22</td>
		<td valign="top">ნისლივით წარვხოცავ შენს დანაშაულს და ჯანღივით - შენს 
		ცოდვას; დამიბრუნდი, რადგან მე გამოგისყიდე. </td>
		<td valign="top">22</td>
		<td valign="top">რამეთუ აჰა, აღვჴოცე, ვითარცა ღრუბელი, უშჯულოებანი შენნი 
		და, ვითარცა ნისლი, ცოდვანი შენნი. მოიქეცი ჩემდამო და გამოგიჴსნა მე შენ. </td>
	</tr>
	<tr>
		<td valign="top">23</td>
		<td valign="top">გიხაროდეთ, ცანო, რადგან უფალმა მოიმოქმედა ეს! იყიჟინეთ, 
		მიწის სიღრმეებო, სიხარულით იხმიანეთ, მთებო, ტყევ და ყოველო ხევ, რაც 
		მასში ხარ, რადგან უფალმა გამოისყიდა იაკობი და ისრაელში განდიდდა. </td>
		<td valign="top">23</td>
		<td valign="top">იშუებდით ცანი, რამეთუ შეიწყალა ღმერთმან ისრაჱლი და 
		ჰნესტუეთ საფუძველთა ქუეყანისათა. ჴმა-ყავთ მთათა მხიარულებაჲ, ბორცუთა და 
		ყოველთა ხეთა მათშორისთა, რამეთუ იჴსნა უფალმან იაკობი, და ისრაელი 
		იშუებდეს. </td>
	</tr>
	<tr>
		<td valign="top">24</td>
		<td valign="top">ასე ამბობს უფალი, შენი გამომსყიდველი და შენი 
		გამომსახველი დედის საშოში: მე ვარ უფალი, რომელმაც ყოველივე შექმნა; 
		მარტომ გადაჭიმა ცა და თავად გადაფინა მიწა, </td>
		<td valign="top">24</td>
		<td valign="top">ესრეთ იტყვის უფალი, მჴსნელი შენი და გამომზელი შენი 
		მუცლითგან: მე ვარ უფალი, შემასრულებელი ყოველთა, გარდავართხ ცაჲ მარტომან 
		და დავამყარე ქვეყანა. </td>
	</tr>
	<tr>
		<td valign="top">25</td>
		<td valign="top">რომელმაც ჩაშალა ცრუწინასწარმეტყველთა ნიშნები, გამოაჩინა 
		მკითხავთა სიბრიყვე, უკან დაახევინა ბრძენებს და მათი ცოდნა სიგიჟედ აქცია. </td>
		<td valign="top">25</td>
		<td valign="top">ვინ სხუამან განქარვნა სასწაულნი მუცლითმეზღაპრეთანი და 
		მისნობანი გულითგამონი? მიმაქცეველმან ცნობილთამან მართლუკუნ და 
		განზრახვისა მათისა სულელმყოფელმან, </td>
	</tr>
	<tr>
		<td valign="top">26</td>
		<td valign="top">რომელიც განამტკიცებს თავისი მორჩილის სიტყვას და თავის 
		მოციქულთა რჩევას განასრულებს, რომელიც ეუბნება იერუსალიმს: დასახლდები! და 
		იუდას ქალაქებს: აშენდებით და მის ნანგრევებს მე აღვადგენ! </td>
		<td valign="top">26</td>
		<td valign="top">და დამადგენელმან სიტყვასა ყრმისა მისისასა და 
		განზრახვასა ანგელოზთა მისთასა ჭეშმარიტმქმნელმან, მეტყუელმან 
		იერუსალიმისამან: მკჳდროან იქმენ! და ქალაქთა იუდეაჲსათამან: აღეშენენით და 
		ოჴერნი მისნი აღმობრწყინდით! </td>
	</tr>
	<tr>
		<td valign="top">27</td>
		<td valign="top">რომელიც ეუბნება ღურღუმელს: ამოშრი და მე დავწრეტ შენს 
		მდინარეებს! </td>
		<td valign="top">27</td>
		<td valign="top">მეტყუელმან უფსკრულისამან: მოოჴრდი! და მდინარეთა შენთა 
		განვაჴმობ, მეტყუელმან კჳროსისმან: ბრძნობდ! და ნებანი ჩემნი ყვნეს 
		მეტყუელმან ივრუსალიმისამან: აღეშენე! და სახლი წმიდაჲ ჩემი დავაფუძნო. </td>
	</tr>
	<tr>
		<td valign="top">28</td>
		<td valign="top">რომელიც ამბობს კიროსზე: ჩემი მწყემსია და ყოველ სურვილს 
		შემისრულებს! და ეუბნება იერუსალიმს: აშენდები! და სასახლეს: ჩაიყრება შენი 
		საძირკველი! </td>
		<td valign="top">&nbsp;</td>
		<td valign="top">&nbsp;</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>