<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ფსალმუნნი (ფსალმუნი 17)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ფსალმუნნი</h1>
<h2>ფსალმუნი 17</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
<i>გუნდის ლოტბარს. უფლის მორჩილი დავითისა, რომელმაც წარმოთქვა უფლის 
მიმართ სიტყვები ამ გალობისა იმ დღეს, როცა უფალმა გადაარჩინა ყველა თავისი მტრის 
ხელთაგან და საულის ხელთაგან. </i> </p>
		</td>
		<td width="2%" valign="top">1</td>
		<td width="48%" valign="top">
<p>დასასრულსა, მონისა უფლისსა დავითისი, რომელნი ჰრქუნა უფალსა სიტყუანი ესე ამის 
გალობისანი დღესა მას, რომელსა იჴსნა იგი უფალმან ჴელთაგან მტერთა მისთასა და 
ჴელთაგან საულისთა და თქუა. </p>
		</td>
	</tr>
	<tr>
		<td valign="top">2</td>
		<td valign="top">და თქვა: შეგიყვარებ, უფალო, სიმტკიცევ ჩემო. </td>
		<td valign="top">2</td>
		<td width="48%" valign="top">
შეგიყუარო შენ, უფალო, ძალო ჩემო, უფალო, დამამტკიცებელო ჩემო და შესავედრებელო 
ჩემო, და მჴსნელო ჩემო. </td>
	</tr>
	<tr>
		<td valign="top">3</td>
		<td valign="top">უფალო, კლდევ და სიმაგრევ ჩემო და მხსნელო ჩემო, ღმერთო 
		ჩემო, - ჩემი კლდე ხარ, თავშესაფარი. ფარო ჩემო და დამხმარეო, საყრდენო 
		ჩემო. </td>
		<td valign="top">3</td>
		<td valign="top">ღმერთი ჩემი მწე ჩემდა და მე ვესავ მას; მფარველი ჩემი და 
		რქაჲ ცხორებისა ჩემისა და ჴელისა ამპყრობელი ჩემი. </td>
	</tr>
	<tr>
		<td valign="top">4</td>
		<td valign="top">ქებულია, ვიძახი, უფალი, და მტრებისაგან გადამარჩენს.</td>
		<td valign="top">4</td>
		<td valign="top">ქებით ვხადო უფალსა და მტერთა ჩემთაგან განვერე. </td>
	</tr>
	<tr>
		<td valign="top">5</td>
		<td valign="top">გარს შემომერტყა სიკვდილის ხვია და შემაძრწუნეს ნაკადებმა 
		უკუღმართებმა. </td>
		<td valign="top">5</td>
		<td valign="top">გარემომადგეს მე სალმობანი სიკუდილისანი და ღუართა 
		უსჯულოებისათა შემაძრწუნეს მე; </td>
	</tr>
	<tr>
		<td valign="top">6</td>
		<td valign="top">შუა მოვექეც ბორკილებში ჯოჯოხეთისა და წინ სიკვდილის 
		ხაფანგები გადამეღობა. </td>
		<td valign="top">6</td>
		<td valign="top">სალმობათა ჯოჯოხეთისათა მომიცვეს მე და მომეწიფნეს მე 
		მახენი სიკუდილისანი. </td>
	</tr>
	<tr>
		<td valign="top">7</td>
		<td valign="top">გაჭირვებაში ვუხმობდი უფალს და ღმერთსა ჩემსა 
		მოვუწოდებდი. ისმინა ხმა ჩემი თავისი სამხილიდან და მისწვდა მის ყურს ჩემი 
		ღაღადი. </td>
		<td valign="top">7</td>
		<td valign="top">ჭირსა ჩემსა ვხადე უფალსა და ღმრთისა ჩემისა მიმართ 
		ღაღად-ვყავ; შეისმინა ტაძრით წმიდით მისით ჴმისა ჩემისა და ღაღადებაჲ ჩემი 
		მის წინაშე მიიწიოს ყურთა მისთა. </td>
	</tr>
	<tr>
		<td valign="top">8</td>
		<td valign="top">შეძრწუნდა და შეირყა დედამიწა, შეკრთნენ მთათა ფუძენი; 
		შეძრწუნდნენ, რადგან განრისხდა იგი. </td>
		<td valign="top">8</td>
		<td valign="top">და იძრა და შეძრწუნდა ქუეყანაჲ და საფუძველნი მთათანი 
		შეშფოთნეს და შეიძრნეს, რამეთუ შეჰრისხდა მათ ღმერთი. </td>
	</tr>
	<tr>
		<td valign="top">9</td>
		<td valign="top">აღმოხდა კვამლი მისი რისხვისა, ცეცხლი მომსვრელი მის 
		ბაგეთაგან, ნაკვერჩხლები აღმოენთნენ მისგან. </td>
		<td valign="top">9</td>
		<td valign="top">აჴდა კუამლი რისხვასა მისსა და ცეცხლი პირისა მისისაგან 
		აღატყდეს და ნაკუერცხალნი აღეგზნნეს მისგან. </td>
	</tr>
	<tr>
		<td valign="top">10</td>
		<td valign="top">დახარა ცანი და გარდმოვიდა, და მის ფეხთა ქვეშ - ნისლი 
		უკუნი. </td>
		<td valign="top">10</td>
		<td valign="top">და მოდრიკნა ცანი და გარდამოჴდა და ნისლი ქუეშე ფერჴთა 
		მისთა. </td>
	</tr>
	<tr>
		<td valign="top">11</td>
		<td valign="top">ქერუბიმებზე ამხედრდა და გაფრინდა, და გაეშურა ქარის 
		ფრთებით. </td>
		<td valign="top">11</td>
		<td valign="top">და აღჴდა ქერობინთა ზედა და აფრინდა, და აღფრინდა იგი 
		ფრთეთა ზედა ქართასა. </td>
	</tr>
	<tr>
		<td valign="top">12</td>
		<td valign="top">წყვდიადი თავის საფარად აქცია, გარემო მისი - საბურველად, 
		მძიმე ღრუბლები, სიბნელე წყლისა. </td>
		<td valign="top">12</td>
		<td valign="top">და დადვა ბნელი საფარველად მისა ღა გარემოს მისსა 
		საყოფელი მისი, ბნელისა წყალნი ღრუბელთა შინა ჰაერისათა. </td>
	</tr>
	<tr>
		<td valign="top">13</td>
		<td valign="top">მისი პირის ბრწყინვალებით გაიფანტნენ ღრუბლები, სეტყვა და 
		ნაკვერჩხლები. </td>
		<td valign="top">13</td>
		<td valign="top">ბრწყინვალებითა მისითა მის წინაშე ღრუბელნი წარვიდეს, 
		სეტყუა და ნაბერწყალი ცეცხლისა. </td>
	</tr>
	<tr>
		<td valign="top">14</td>
		<td valign="top">და დაიგრგვინა უფალმა ზეცაში, და ზეციერმა გამოსცა ხმა 
		თავისი სეტყვით და ნაკვერჩხლებით. </td>
		<td valign="top">14</td>
		<td valign="top">და ქუხდა უფალი ცით გამო და მაღალმან მოსცა ჴმაჲ თჳსი. </td>
	</tr>
	<tr>
		<td valign="top">15</td>
		<td valign="top">გაუშვა ისრები და მიმოფანტა, ელვანი მრავალნი - და 
		განაბნია. </td>
		<td valign="top">15</td>
		<td valign="top">მიავლინნა ისარნი და განაბნინა იგინი და ელვანი 
		განამრავლნა და შეაძრწუნნა იგინი. </td>
	</tr>
	<tr>
		<td valign="top">16</td>
		<td valign="top">
<p>
და გამოჩნდნენ წყარონი წყალთა და გაშიშვლდნენ ფუძენი სამყაროსი შენს მრისხანე 
დაძახილზე, უფალო, შენი პირის ქარის ქროლვაზე. </p>
		</td>
		<td valign="top">16</td>
		<td valign="top">
<p>და აჩნდეს წყარონი წყალთანი და გამოჩნდეს საფუძველნი სოფლისანი სასტიკებითა 
შენითა, უფალო, ქარისაგან სულისა რისხვისა შენისა. </p>
		</td>
	</tr>
	<tr>
		<td valign="top">17</td>
		<td valign="top">გამომიწოდა სიმაღლიდან, ამომიყვანა. მრავალ წყალთაგან 
		გამომიხსნა. </td>
		<td valign="top">17</td>
		<td valign="top">გამოავლინა მაღლით და შემიწყნარა მე და შემიწყნარა მე 
		წყალთაგან მრავალთა. </td>
	</tr>
	<tr>
		<td valign="top">18</td>
		<td valign="top">დამიხსნა ძლიერი მტრისაგან და მოძულეთაგან ჩემთა, ჩემზე 
		ძლიერნი რომ იყვნენ. </td>
		<td valign="top">18</td>
		<td valign="top">მიჴსნეს მე მტერთა ჩემთაგან ძლიერთა და მოძულეთა 
		ჩემთაგან, რამეთუ განძლიერდეს ჩემსა უფროს. </td>
	</tr>
	<tr>
		<td valign="top">19</td>
		<td valign="top">აღდგნენ ჩემს წინააღმდეგ ჩემი გაჭირვების ჟამს, და უფალი 
		იყო ჩემი საყრდენი. </td>
		<td valign="top">19</td>
		<td valign="top">მომეწიფნეს მე დღესა ჭირისა ჩემისასა და მეყო მე უფალი 
		განმაძლიერებელ ჩემდა. </td>
	</tr>
	<tr>
		<td valign="top">20</td>
		<td valign="top">გამომიყვანა გაშლილ სივრცეზე, მიშველა, რადგან ვუყვარვარ 
		მე. </td>
		<td valign="top">20</td>
		<td valign="top">და გამომიყვანა მე ფართოდ; მიჴსნეს მე, რამეთუ მინება მე. </td>
	</tr>
	<tr>
		<td valign="top">21</td>
		<td valign="top">მიზღო უფალმა ჩემი სიმართლით, ჩემთა ხელთა სიწმიდის 
		კვალობაზე დამაჯილდოვა. </td>
		<td valign="top">21</td>
		<td valign="top">და მომაგოს მე უფალმან სიმართლისა ჩემისაებრ და 
		სიწმიდისაებრ ჴელთა ჩემთასა მომაგოს მე. </td>
	</tr>
	<tr>
		<td valign="top">22</td>
		<td valign="top">ვინაიდან მივყვებოდი უფლის გზებს და არ ვცოდავდი ღმერთის 
		წინაშე; </td>
		<td valign="top">22</td>
		<td valign="top">რამეთუ დავიცვენ გზანი უფლისანი და არა უღმრთო ვიქმენ 
		ღმრთისა ჩემისაგან; </td>
	</tr>
	<tr>
		<td valign="top">23</td>
		<td valign="top">ვინაიდან ჩემს თვალწინაა ყველა მისი მცნება და მისი 
		კანონებიდან არ გადამიხვევია. </td>
		<td valign="top">23</td>
		<td valign="top">რამეთუ ყოველნი სამართალნი მისნი წინაშე ჩემსა არიან და 
		სიმართლენი მისნი არა განვიშორენ ჩემგან. </td>
	</tr>
	<tr>
		<td valign="top">24</td>
		<td valign="top">უცოდველი ვიყავი მის წინაშე და თავს ვიცავდი 
		შეცოდებისგან. </td>
		<td valign="top">24</td>
		<td valign="top">და ვიყო მე უბიწო მის თანა და დავიცვა მე უშჯულოებისა 
		ჩემისაგან. </td>
	</tr>
	<tr>
		<td valign="top">25</td>
		<td valign="top">და მომიზღო უფალმა ჩემი სიმართლით, ჩემთა ხელთა სიწმიდის 
		კვალობაზე მის თვალთა წინაშე. </td>
		<td valign="top">25</td>
		<td valign="top">და მომაგოს მე უფალმან სიმართლისა ჩემისაებრ და 
		სიწმიდისაებრ ჴელთა ჩემთასა წინაშე თუალთა მისთა. </td>
	</tr>
	<tr>
		<td valign="top">26</td>
		<td valign="top">გულმოწყალეს წყალობით ექცევი, გულმართალს - გულმართლად. </td>
		<td valign="top">26</td>
		<td valign="top">წმიდისა თანა წმიდა იყო და კაცისა უბრალოსა თანა უბრალო 
		იყო, </td>
	</tr>
	<tr>
		<td valign="top">27</td>
		<td valign="top">ჭეშმარიტს ჭეშმარიგად ექცევი, უკუღმართს - უკუღმართად; </td>
		<td valign="top">27</td>
		<td valign="top">და რჩეულისა თანა რჩეული იყო და დრკუსა მისგან განეშორო. </td>
	</tr>
	<tr>
		<td valign="top">28</td>
		<td valign="top">რადგან საწყალ ხალხს იხსნი და მედიდურ თვალებს ამდაბლებ. </td>
		<td valign="top">28</td>
		<td valign="top">რამეთუ შენ ერი მდაბალი აცხოვნო და თუალნი ამპარტავანთანი 
		დაამდაბლნე; </td>
	</tr>
	<tr>
		<td valign="top">29</td>
		<td valign="top">ამიტომ ანთებ ჩემს ლამპარს, უფალო; ჩემი ღმერთი სინათლედ 
		მიქცევს სიბნელეს. </td>
		<td valign="top">29</td>
		<td valign="top">რამეთუ შენ აღმინთო სანთელი ჩემი, უფალო; ღმერთო ჩემო, 
		განმინათლო ბნელი ჩემი; </td>
	</tr>
	<tr>
		<td valign="top">30</td>
		<td valign="top">შენით ვამარცხებ ლაშქარს და ჩემი ღმერთის შეწევნით 
		გადავევლები გალავანს. </td>
		<td valign="top">30</td>
		<td valign="top">რამეთუ შენ მიერ ვიჴსნე მე განსაცდელისაგან და ღმრთისა 
		ჩემისა მიერ გარდავჴდე ზღუდესა. </td>
	</tr>
	<tr>
		<td valign="top">31</td>
		<td valign="top">
<p>
უმწიკვლოა გზა ღმერთისა, ხალასია სიტყვა უფლისა; ფარია იგი ყველასათვის, ვინც მას 
მიენდობა. </p>
		</td>
		<td valign="top">31</td>
		<td valign="top">
<p>ღმერთი ჩემი, უბიწო არიან გზანი მისნი და სიტყუანი უფლისანი გამოჴურვებულ; 
შესავედრებელ არს იგი ყოველთათჳს, რომელნი ესვენ მას. </p>
		</td>
	</tr>
	<tr>
		<td valign="top">32</td>
		<td valign="top">რადგან ვინ არის ღმერთი, გარდა უფლისა? ანდა ვინ არის 
		ბურჯი, გარდა ჩვენი ღმერთისა? </td>
		<td valign="top">32</td>
		<td valign="top">რამეთუ ვინ არს ღმერთ უფლისა გარეშე, ანუ ვინ არს ღმერთ, 
		გარნა ღმრთისა ჩუენისა? </td>
	</tr>
	<tr>
		<td valign="top">33</td>
		<td valign="top">ღმერთი მიმატებს ძალას და სწორ გზას მაძლევს. </td>
		<td valign="top">33</td>
		<td valign="top">ღმერთი, რომელმან გარეშემარტყა მე ძალი და დადვა უბიწოდ 
		გზაჲ ჩემი; </td>
	</tr>
	<tr>
		<td valign="top">34</td>
		<td valign="top">ჩემს ფეხებს ირმისას ამსგავსებს და ჩემს სიმაღლეებზე 
		მაყენებს. </td>
		<td valign="top">34</td>
		<td valign="top">განამტკიცნა ფერჴნი ჩემნი ვითარცა ირემთანი და მაღალთა 
		ზედა დამადგინა მე. </td>
	</tr>
	<tr>
		<td valign="top">35</td>
		<td valign="top">ომს ასწავლის ჩემს ხელებს და რვალის მშვილდს ადრეკინებს 
		ჩემს მკლავებს. </td>
		<td valign="top">35</td>
		<td valign="top">განსწავლენ ჴელნი ჩვმნი ღუაწლსა და ყვენ მშჳლდ რვალისა 
		მკლავნი ჩემნი. </td>
	</tr>
	<tr>
		<td valign="top">36</td>
		<td valign="top">მომეცი ფარი შენი ხსნისა და შემეწიე შენი მარჯვენით. და 
		განმადიდე შენი წყალობით. </td>
		<td valign="top">36</td>
		<td valign="top">და მომეც მე შემწე მაცხოვარებისა და მარჯუენემან შენმან 
		შემიწყნარა მე და სწავლამან შენმან აღმმართა მე სრულიად და მოძღურებამან 
		შენმან ამან განმსწავლოს მე. </td>
	</tr>
	<tr>
		<td valign="top">37</td>
		<td valign="top">გამიფართოვე ნაბიჯი ჩემს ქვეშ და ჩემი კანჭები აღარ 
		წაბორძიკებულან. </td>
		<td valign="top">37</td>
		<td valign="top">ფართო-ჰყვენ სლვანი ჩემნი ქუეშე ჩემსა და არა მოუძლურდეს 
		ალაგნი ჩემნი. </td>
	</tr>
	<tr>
		<td valign="top">38</td>
		<td valign="top">დავედევნები ჩემს მტრებს და წამოვეწევი და არ 
		დავბრუნდები, ვიდრე არ მოვსპობ. </td>
		<td valign="top">38</td>
		<td valign="top">ვდევნნე მტერნი ჩემნი და ვეწიო მათ და არა მოვაქციო, 
		ვიდრე არა მოესრულნენ. </td>
	</tr>
	<tr>
		<td valign="top">39</td>
		<td valign="top">დავამარცხებ და წამოდგომას ვეღარ შეძლებენ, ჩემთა ფეხთა 
		ქვეშ განირთხმებიან. </td>
		<td valign="top">39</td>
		<td valign="top">ვაჭირვო მათ და ვერ უძლონ დადგომად და დაეცნენ იგინი 
		ქუეშე ფერჴთა ჩემთა. </td>
	</tr>
	<tr>
		<td valign="top">40</td>
		<td valign="top">და შენ შთამბერე ძალა საომრად, მოდრიკე ჩემზე აღმდგარნი 
		ჩემს ფეხქვეშ. </td>
		<td valign="top">40</td>
		<td valign="top">და შთამაცუ მე ძალი ბრძოლასა, შეაბრკოლენ ყოველნი, 
		რომელნი აღდგომილ არიან ჩემ ზედა, ჩემ ქუეშე. </td>
	</tr>
	<tr>
		<td valign="top">41</td>
		<td valign="top">ჩემს მტრებს ზურგი შენ აბრუნებინე ჩემგან და მე ამოვწყვეტ 
		ჩემს მოძულეებს. </td>
		<td valign="top">41</td>
		<td valign="top">
<p>და მტერნი ჩემნი მომცენ მეოტად და მოძულენი ჩემნი მოსრენ. </p>
		</td>
	</tr>
	<tr>
		<td valign="top">42</td>
		<td valign="top">იღაღადებენ და მშველელი არ ეყოლებათ, უფლის მიმართ - და 
		არ უპასუხებს. </td>
		<td valign="top">42</td>
		<td valign="top">ღაღადებდეს და არავინ იყო მაცხოვარ უფლისა მიმართ და არა 
		ისმინა მათი. </td>
	</tr>
	<tr>
		<td valign="top">43</td>
		<td valign="top">
<p>
გავაცამტვერებ, როგორც ქარი მტვერს, გავთელავ, როგორც ტალახს ქუჩაში. </p>
		</td>
		<td valign="top">43</td>
		<td valign="top">და დავაწულილნე იგინი, ვითარცა მტუერი წინაშე პირსა 
		ქარისასა და ვითარცა თიჴაჲ უბნისა დავთრგუნნე იგინი. </td>
	</tr>
	<tr>
		<td valign="top">44</td>
		<td valign="top">მიხსენი ხალხის დავისაგან, დამაყენე ერთა უფროსად, ხალხი, 
		რომელსაც არ ვიცნობდი, მემსახუროს მე. </td>
		<td valign="top">44</td>
		<td valign="top">მიჴსნე მე მჴდომისაგან ერისა და დამადგინო მე მთავრად 
		წარმართთა; </td>
	</tr>
	<tr>
		<td valign="top">45</td>
		<td valign="top">ყურის მოკვრითაც მორჩილნი გახდებიან ჩემს წინაშე, უცხო 
		ტომები პირფერულად მომეპყრობიან. </td>
		<td valign="top">45</td>
		<td valign="top">ერმან, რომელ არა ვიცოდე, მმონა მე, მორჩილებითა ყურისათა 
		ისმინა ჩემი; </td>
	</tr>
	<tr>
		<td valign="top">46</td>
		<td valign="top">უცხო ტომები გაილევიან და ათრთოლდებიან თავიანთ 
		სიმაგრეებში. </td>
		<td valign="top">46</td>
		<td valign="top">შვილნი უცხოთანი მეცრუვნეს მე, შვილნი უცხოთანი განკფდეს 
		და კელობდეს ალაგთა მათთაგან. </td>
	</tr>
	<tr>
		<td valign="top">47</td>
		<td valign="top">უკვდავია უფალი და დიდებულია სიმაგრე ჩემი! და ამაღლდება 
		ღმერთი - ჩემი მშველელი. </td>
		<td valign="top">47</td>
		<td valign="top">ცხოველ არს უფალი და კურთხეულ არს ღმერთი და ამაღლდინ 
		ღმერთი მაცხოვარებისა ჩემისა. </td>
	</tr>
	<tr>
		<td valign="top">48</td>
		<td valign="top">ღმერთი, რომელიც შურს იძიებს ჩემთვის და მიმორჩილებს 
		ერებს. </td>
		<td valign="top">48</td>
		<td valign="top">ღმერთო, რომელი ეძიებ შურსა ჩემსა, და დაამორჩილენ ერნი 
		ჩემ ქუეშე. მჴსნელო ჩემო მტერთა ჩემთაგან მრისხანეთა </td>
	</tr>
	<tr>
		<td valign="top">49</td>
		<td valign="top">ჩემო მხსნელო მტრებისაგან! შენ ამამაღლე მათზე, ვინც 
		აღმდგარია ჩემს წინააღმდეგ! და უკეთური კაცისაგან მიხსენი. </td>
		<td valign="top">49</td>
		<td valign="top">და მათგან, რომელნი აღდგომილ არიან ჩემ ზედა, აღმამაღლო 
		მე და კაცისა უკეთურისაგან მიჴსნე მე. </td>
	</tr>
	<tr>
		<td valign="top">50</td>
		<td valign="top">ამისთვის გადიდებ ერებში, უფალო, და შენს სახელს 
		ვუგალობებ. </td>
		<td valign="top">50</td>
		<td valign="top">ამისთჳს აღგიარო შენ წარმართთა შორის, უფალო, და სახელსა 
		შენსა უგალობდე. </td>
	</tr>
	<tr>
		<td valign="top">51</td>
		<td valign="top">ამრავლებს შველას მეფისათვის და წყალობას თავისი 
		ცხებულისთვის - დავითისა და მისი მოდგმისთვის უკუნითი უკუნისამდე. </td>
		<td valign="top">51</td>
		<td valign="top">განადიდე ცხორებაჲ მეფისა და ყოფად წყალობაჲ ცხებულისა 
		მისისა თანა, დავითის თანა და ნათესავისა მისისა თანა უკუნისამდე. დიდება </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>