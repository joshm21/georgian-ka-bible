<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - გამოსვლა (თავი 27)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>გამოსვლა</h1>
<h2>თავი ოცდამეშვიდე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">გააკეთე სამსხვერპლო ურთხელისგან, ხუთი წყრთა 
		ჰქონდეს სიგრძე, ხუთი წყრთა - სიგანე. ოთხკუთხა იყოს სამსხვერპლო და სამი 
		წყრთა ჰქონდეს სიმაღლე. </td>
		<td width="2%" valign="top">1</td>
		<td width="48%" valign="top">და ჰქმნე საკურთხეველი ძელთაგან ულპოლველთა 
		ხუთ წყრთა სიგრძე და ხუთ წყრთა სივრცე მისი, მოთხვითი იყოს საკურთხეველი 
		იგი და სამი წყრთა სიმაღლე მისი. </td>
	</tr>
	<tr>
		<td valign="top">2</td>
		<td width="48%" valign="top">გაუკეთე რქები ოთხსავე კუთხეში; კუთხეებიდან 
		უნდა ამოდიოდეს რქები. სპილენძით მოჭედე ისინი. </td>
		<td valign="top">2</td>
		<td valign="top">და უქმნნე რქანი ოთხთა კიდეთა მისთა. მისგანვე იყვნენ 
		რქანი მისნი და დაჰფარნე იგინი რვალითა. </td>
	</tr>
	<tr>
		<td valign="top">3</td>
		<td valign="top">გაუკეთე ქვაბები ნაცრისთვის, ნიჩბები, ჩანგლები და 
		აქანდაზები. მისი ყველა იარაღი სპილენძისგან გააკეთე. </td>
		<td valign="top">3</td>
		<td valign="top">და უქმნნე გჳრგჳნი საკურთხეველსა, დასაბურავი მისი და 
		ფიალები მისი და ფუცხუები მისი და საცეცხური მისი და ყოველი ჭურჭელი მისი 
		ჰქმნე რვალისა. </td>
	</tr>
	<tr>
		<td valign="top">4</td>
		<td valign="top">გაუკეთე ბადისებური ცხაური სპილენძისაგან; გაუკეთე ბადეს 
		სპილენძის ოთხი რგოლი ოთხსავე კუთხეში. </td>
		<td valign="top">4</td>
		<td valign="top">და უქმნე ლანძჳ ბადის სახე რვალისაჲ და აქმნე ლანძუსა 
		ოთხნი ბეჭედნი რვალისანი ოთხთა კიდეთა მისთა. </td>
	</tr>
	<tr>
		<td valign="top">5</td>
		<td valign="top">ქვეშიდან შეუდგი იგი სამსხვერპლოს. ბადე სამსხვერპლოს 
		შუამდე უნდა სწვდებოდეს. </td>
		<td valign="top">5</td>
		<td valign="top">და შემოუდრიკნე იგინი ლანძუსა მას საკურთხეველისასა ქუეშე 
		კერძო, ხოლო იყოს ლანძჳ იგი ვიდრე ნახევრადმდე საკურთხეველისა. </td>
	</tr>
	<tr>
		<td valign="top">6</td>
		<td valign="top">გაუკეთე კეტები სამსხვერპლოს, ურთხელის კეტები, და 
		სპილენძით მოჭედე. </td>
		<td valign="top">6</td>
		<td valign="top">და უქმნე აღსაღებელი საკურთხეველსა მას ძელთაგან 
		ულპოლველთა და გარე შეჰრვალნე იგინი რვალითა. </td>
	</tr>
	<tr>
		<td valign="top">7</td>
		<td valign="top">რგოლებში გაუყარე კეტები; სამსხვერპლოს ორივე მხარეს იყოს 
		კეტები მის სატარებლად. </td>
		<td valign="top">7</td>
		<td valign="top">და განუხუნე აღსაღებელნი იგი ბეჭედთა მათ და იყვნენ 
		აღსაღებელნი იგი ორთავე გუერდთა საკურთხეველისათა აღსაღებელად მისსა. </td>
	</tr>
	<tr>
		<td valign="top">8</td>
		<td valign="top">ღრუ გააკეთე იგი, ფიცრებისგან; როგორც მთაზე გეჩვენა, ისე 
		გააკეთონ. </td>
		<td valign="top">8</td>
		<td valign="top">გრძელოვნად ფიცრედად ჰქმნე იგი ჩუენებულისაებრ შენდა 
		მთასა ზედა, ეგრეთ ჰქმნნე. </td>
	</tr>
	<tr>
		<td valign="top">9</td>
		<td valign="top">ეზო გაუკეთე სავანეს; სამხრეთ მხარეს ფარდები ჰქონდეს 
		ეზოს გრეხილი სელისგან, ასი წყრთა სიგრძისა ერთ მხარეს. </td>
		<td valign="top">
9</td>
		<td valign="top">
და ჰქმნე ეზოჲ ტაძრისა კერძოჲსაჲ სამხრად მიმართსა, კრეტსაბმელი ეზოჲსაჲ ბისონისგან 
ძახილისა, სიგრძე - ასი წყრთაჲ ერთისა მის მომრგულებისაჲ. </td>
	</tr>
	<tr>
		<td valign="top">10</td>
		<td valign="top">ოცი სვეტი და ოცი მისი კვარცხლბეკი სპილენძისა; სვეტების 
		კავები და მათი სამაგრები ვერცხლისა. </td>
		<td valign="top">
10</td>
		<td valign="top">
და სუეტნი მათნი ოცნი და ხარისხნი მათნი - ოცნი რვალისანი და კარშიკნი მათნი და 
მარწუხნი მათნი - ვეცხლისანი. </td>
	</tr>
	<tr>
		<td valign="top">11</td>
		<td valign="top">ასევე ჩრდილოეთ მხარეს მთელს სიგრძეზე ასი წყრთა სიგრძის 
		ფარდა და ოცი სვეტი ოცი სპილენძის კვარცხლბეკითურთ, სვეტების კავები და 
		მისი სამაგრები ვერცხლისა. </td>
		<td valign="top">
11</td>
		<td valign="top">
ეგრეთვე კერძოსა აღმოსავლად მიმართსა - კრეტსაბმელი, ასი წყრთა სიგრძით და სუეტნი 
მისნი ოცნი - რვალისანი და ხარისხნი მისნი ოცნი - რვალისანი და კარშიკნი მისნი და 
მარწუხნი სუეტთანი და ხარსხნი - გარემოვეცხლულ ვეცხლითა. </td>
	</tr>
	<tr>
		<td valign="top">12</td>
		<td valign="top">ეზოს სიგანეზე დასავლეთ მხარეს ორმოცდაათი წყრთა სიგრძის 
		ფარდები; და ათი სვეტი მისი ათი კვარცხლბეკითურთ. </td>
		<td valign="top">
12</td>
		<td valign="top">
ხოლო სივრცე ეზოჲსა ზღჳთ კერძოჲსა - კრეტსაბმელი წყრთაჲ ერგასისი, სუეტნი მისნი - 
ათ და ხარისხნი მათნი - ათ. </td>
	</tr>
	<tr>
		<td valign="top">13</td>
		<td valign="top">ეზოს სიგანეზე აღმოსავლეთის მხარეს ათი წყრთა ფარდა. </td>
		<td valign="top">
13</td>
		<td valign="top">
ხოლო სივრცე ეზოჲსა ჩრდილო კერძოჲსაჲ - კრეტსაბმელი წყრთაჲ ერგასისი, სუეტნი მათნი 
- ათ და ხარისხნი მათნი - ათ. </td>
	</tr>
	<tr>
		<td valign="top">14</td>
		<td valign="top">თხუთმეტი წყრთა ფარდა ერთი ფრთისთვის და სამი სვეტი სამი 
		კვარცხლბეკითურთ. </td>
		<td valign="top">
14</td>
		<td valign="top">
და ათხუთმეტი წყრთაჲ - სიმაღლე კრეტსაბმელთა ერთისა მის კერძოჲსათა, სუეტნი მათნი - 
სამ და ხარისხნი მათნი - სამ. </td>
	</tr>
	<tr>
		<td valign="top">15</td>
		<td valign="top">მეორე ფრთისთვის თხუთმეტი ფარდა და სამი სვეტი სამი 
		კვარცხლბეკითურთ. </td>
		<td valign="top">
15</td>
		<td valign="top">
და მეორისა კერძოჲსა - ათხუთმეტი წყრთაჲ სიმაღლე კრეტსაბმელთა, სუეტნი მათნი - სამ 
და ხარისხნი მათნი - სამ. </td>
	</tr>
	<tr>
		<td valign="top">16</td>
		<td valign="top">ეზოს კარისთვის ჩამოსაფარებელი ოცი წყრთა ლურჯი, 
		ძოწისფერი ქსოვილისაგან და გრეხილი სელისაგან მოქარგული; ოთხი სვეტი ოთხი 
		კვარცხლბეკითურთ. </td>
		<td valign="top">
16</td>
		<td valign="top">
და ბჭესა მას ეზოჲსასა საბურველი - ოცი წყრთაჲ სიმაღლით ჳაკინთისაგან და პორფირისა 
და ძოწეულისა ძახილისა და ბისონისა გრეხილისა ჭრელად ნემსულისა სუეტნი მისნი - ოთხ 
და ხარისხნი მისნი - ოთხ. </td>
	</tr>
	<tr>
		<td valign="top">17</td>
		<td valign="top">ეზოს ყველა სვეტს ირგვლივ ვერცხლის სამაგრები უნდა 
		ჰქონდეს; კავები - ვერცხლის, ხოლო კვარცხლბეკები - სპილენძის. </td>
		<td valign="top">
17</td>
		<td valign="top">
ყოველნი სუეტნი ეზოჲსანი გარემოჲს - რვალისანი და მოვეცხლილნი ვეცხლითა, სუეტის 
თავნი მათნი - ვეცხლისანი და ხარისხნი მაინი - რვალისანი. </td>
	</tr>
	<tr>
		<td valign="top">18</td>
		<td valign="top">ეზოს სიგრძე ასი წყრთა, სიგანე ორმოცდაათი წყრთა, სიმაღლე 
		ხუთი წყრთა. ფარდები გრეხილი სელისა, კვარცხლბეკები სპილენძისა. </td>
		<td valign="top">
18</td>
		<td valign="top">
ხოლო სიგრძე ეზოჲსა - ასი ასსა თანა და სივრცე - ერგასისი ერგასისსა თანა, და 
სიმაღლე - ხუთ წყრთა ბისონისაგან გრეხილისა და ხარისხნი მათნი რვალისანი. </td>
	</tr>
	<tr>
		<td valign="top">19</td>
		<td valign="top">სავანის ყველა ჭურჭელი, რაც კი იქ უნდა მოიხმარონ, ყველა 
		მისი პალო და ეზოს ყველა პალო სპილენძის უნდა იყოს. </td>
		<td valign="top">
19</td>
		<td valign="top">
და ყოველი სამზადისი კარვისა და ყოველნი ჭურჭელნი და მანანი მის ეზოჲსანი - 
რვალისანი. </td>
	</tr>
	<tr>
		<td valign="top">20</td>
		<td valign="top">უბრძანე ისრაელიანებს, მოგიტანონ ზეთისხილის ზეთი 
		გასანათებლად, რომ მუდმივად ენთოს ლამპარი. </td>
		<td valign="top">
20</td>
		<td valign="top">
და შენ ამცენ ძეთა ისრაჱლისათა და მოიღე ზეთი ზეთთაგან უთხლეო, წმიდა, წურვილი 
სანთებლად, რათა მარადის ენთებოდის სასანთლე. </td>
	</tr>
	<tr>
		<td valign="top">21</td>
		<td valign="top">სადღესასწაულო კარავში კრეტსაბმელის გარეთ, რომელიც 
		ფარავს მოწმობის კიდობანს, ანთებული ჰქონდეთ იგი აარონს და მის შვილებს 
		საღამოდან დილამდე უფლის წინაშე. ეს არის სამარადისო წესი 
		ისრაელიანებისთვის თაობიდან თაობაში. </td>
		<td valign="top">
21</td>
		<td valign="top">
კარავსა შინა წამებისასა გარეშე კრეტსაბმელსა ზედა კერძოსა აღთქუმისასა ანთებდენ 
მას აჰრონ და ძენი მისნი მწუხრითგან ვიდრე განთიადადმდე წინაშე უფლისა შჯულად 
საუკუნოდ ნათესავსა შინა თქუენსა ძეთა მიერ ისრაჱლისათა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>