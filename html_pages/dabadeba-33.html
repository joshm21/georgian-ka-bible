<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - დაბადება (თავი 33)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>დაბადება</h1>
<h2>თავი ოცდამეცამეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">	<tr>
		<td width="2%" valign="top">1</td>
		<td width="48%" valign="top">გაიხედა იაკობმა და ხედავს, მოდის ესავი 
		ოთხასი კაცით. გაუთავთავისა იაკობმა ბავშვები ლეას, რახელს და ორ მხევალს. </td>
		<td width="2%" valign="top">1</td>
		<td width="48%" valign="top">აღიხილნა თუალნი თჳსნი იაკობ და იხილა, აჰა, 
		ესავ, ძმაჲ მისი, მომავალი და ოთხასი კაცი მის თანა. </td>
	</tr>
	<tr>
		<td valign="top">2</td>
		<td valign="top">წინ დააყენა მხევლები და მათი ბავშვები, მათ უკან ლეა და 
		მისი ბავშვები, ხოლო სულ უკან რახელი და იოსები. </td>
		<td valign="top">2</td>
		<td valign="top">და განუყვნა ყრმანი იგი ლიას და რაქელს და ორთა მათ 
		მჴევალთა. და დაადგინა ორნი იგი მჴევალნი პირველად, და ლია და ყრმანი მისნი 
		შემდგომად, და რაქელ და იოსებ უკანაჲსკნელ. </td>
	</tr>
	<tr>
		<td valign="top">3</td>
		<td valign="top">თავად კი მათ წინ გაემართა და, ვიდრე მიუახლოვდებოდა, 
		შვიდგზის მდაბლად თაყვანისცა ძმას. </td>
		<td valign="top">3</td>
		<td valign="top">და იაკობ წარუძღუა წინაშე მათსა და თაყუანის-სცა მას 
		ქუეყანასა ზედა შვიდგზის ვიდრე მიახლებადმდე ძმისა თჳსისა. </td>
	</tr>
	<tr>
		<td valign="top">4</td>
		<td valign="top">სირბილით შეეგება ესავი, გადაეხვია, ყელზე მოეჭდო, 
		გადაკოცნა, და ატირდნენ ორთავენი. </td>
		<td valign="top">4</td>
		<td valign="top">და მირბიოდა ესავ შემთხუევად მისა და მოეხჳა და 
		ამბორს-უყო და დასდვა პირი მისი ზედა ქედსა იაკობისასა; და ტიროდეს ორნივე. </td>
	</tr>
	<tr>
		<td valign="top">5</td>
		<td valign="top">აიხედა ესავმა და დაინახა ქალები და ბავშვები უთხრა: შენი 
		რა არიან ესენი? უთხრა: შვილები ღმერთმა რომ უწყალობა შენს მორჩილს. </td>
		<td valign="top">5</td>
		<td valign="top">და მიხედა და იხილნა ცოლნი მისნი და ყრმანი და ჰრქუა: რაჲ 
		გეყვიან ესენი? და მან ჰრქუა: ყრმანი ესე, რომელ მე შემიწყალა ღმერთმან, 
		მონაჲ შენი. </td>
	</tr>
	<tr>
		<td valign="top">6</td>
		<td valign="top">ახლოს მივიდნენ მხევლები თავიანთი ბავშვებითურ და თაყვანი 
		სცეს. </td>
		<td valign="top">6</td>
		<td valign="top">და მოეახლნეს მჴევალნი იგი და ყრმანი მათნი და 
		თაყუანის-სცეს. </td>
	</tr>
	<tr>
		<td valign="top">7</td>
		<td valign="top">ახლოს მივიდა ლეაც თავისი ბავშვებითურთ და თაყვანისცა. 
		ბოლოს იოსები და რახელი მივიდნენ ახლოს და თაყვანისცეს. </td>
		<td valign="top">7</td>
		<td valign="top">და მოეახლა ლია და შვილი მისნი და თაყუანის-სცეს, და 
		ამისა შემდგომად მოეახლნეს რაქელ და იოსებ და თაყუანის-სცეს. </td>
	</tr>
	<tr>
		<td valign="top">8</td>
		<td valign="top">უთხრა ესავმა: რა იყო მთელი ის ბანაკი, წინ რო შემომხვდა? 
		უთხრა: რომ მადლი ვპოვო ჩემი ბატონის თვალში. </td>
		<td valign="top">8</td>
		<td valign="top">მიუგო და ჰრქუა ესავ: შენი არსა ყოველნი ესე ბანაკები, 
		რომელ შემემთხჳა? და მან მიუგო მას: რათა პოვოს მადლი მონამან შენმან 
		წინაშე შენსა. </td>
	</tr>
	<tr>
		<td valign="top">9</td>
		<td valign="top">უთხრა ესავმა: არაფერი მაკლია, ძმაო. შენი შენვე გქონდეს. </td>
		<td valign="top">9</td>
		<td valign="top">ჰრქუა მას ესავ: არს ჩემი ფრიად, ძმაო, გეყავნ შენ 
		შენივე. </td>
	</tr>
	<tr>
		<td valign="top">10</td>
		<td valign="top">უთხრა იაკობმა: არა. თუ მადლი მიპოვნია ჩემი ბატონის 
		თვალში, მიიღე ჩემგან ეს ძღვენი. რადგან შენი სახე რომ დავინახე, გინდ 
		ღვთის სახე დამენახოს და შენც წყალობით შემომხედე. </td>
		<td valign="top">10</td>
		<td valign="top">ხოლო იაკობ თქუა: უკუეთუ ვპოვე მადლი წინაშე შენსა, მიიღე 
		ძღუენი ჴელთაგან ჩემთა ამისთჳს, რამეთუ ვიხილე პირი შენი, ვითარცა ვინ 
		იხილის პირი ღმრთისა, ჯერ-მიჩინე. </td>
	</tr>
	<tr>
		<td valign="top">11</td>
		<td valign="top">მიიღე შენთვის გამოგზავნილი ეს მოსაკითხი, რადგან ღმერთმა 
		მომხედა და ყველაფერი მაქვს. არ მოეშვა და მანაც მიიღო. </td>
		<td valign="top">11</td>
		<td valign="top">და მიიღე კურთხეული ესე, რომელ მოგართუ შენ, რამეთუ 
		შემიწყალა მე ღმერთმან და არს ჩემი ფრიად. და აიძულა მას და მიიღო. </td>
	</tr>
	<tr>
		<td valign="top">12</td>
		<td valign="top">უთხრა ესავმა: დავიძრათ და წავიდეთ, მე წინ წაგიძღვები. </td>
		<td valign="top">12</td>
		<td valign="top">ჰრქუა მას ესავ: აღვდგეთ და წარვიდეთ მართლ. </td>
	</tr>
	<tr>
		<td valign="top">13</td>
		<td valign="top">უთხრა: იცის ჩემმა ბატონმა, რომ სათუთნი არიან ბავშვები, 
		და ცხვარ-ძროხა მაკედა მყავს. წინ რომ გავირეკო, ერთ დღეში გამიწყდება 
		მთელი საქონელი. </td>
		<td valign="top">13</td>
		<td valign="top">ჰრქუა მას მან: უფალმან ჩემმან იცის, რამეთუ ყრმანი ჩემნი 
		ჩჩჳლ არიან და ზროხა და ცხოვარი ჩემნი შობენ ოდენ. უკუეთუ წარვიქცინე იგინი 
		დღე ერთ, გინა თუ ორ დღე, მოსწყდეს ყოველნი საცხოვარნი ჩემნი. </td>
	</tr>
	<tr>
		<td valign="top">14</td>
		<td valign="top">თავისი მორჩილის წინ იაროს ჩემმა ბატონმა; მე კი 
		ნელ-ნელა, ფეხდაფეხ გავყვები საქონელს და ბავშვებს, ვიდრე ჩემს ბატონთან 
		მივიდოდე სეყირში. </td>
		<td valign="top">14</td>
		<td valign="top">წარვედინ უფალი ჩემი წინაშე მონისა თჳსისა და მე შეუძლო 
		გზასა ზედა მოცალედ სლვით წინაშე ჩემსა და შემდგომად ყრმათა მისლვადმდე 
		ჩემდა უფლისა ჩემისა სეირად. </td>
	</tr>
	<tr>
		<td valign="top">15</td>
		<td valign="top">უთხრა ესავმა: ვინმეს მაინც მოგიჩენ ჩემი ხალხიდან, თან 
		რომ მახლავს. უთხრა: რა საჭიროა? ოღონდ მადლი ვპოვო ჩემი ბატონის თვალში. </td>
		<td valign="top">15</td>
		<td valign="top">ჰრქუა მას ესავ დაუტეო ერისა ამისგან შენ თანა, რომელი 
		არს ჩემ თანა. ხოლო მან ჰრქუა: რაჲსათჳს? ესე კმა არს, რამეთუ ვპოვე მადლი 
		წინაშე შენსა, უფალო. </td>
	</tr>
	<tr>
		<td valign="top">16</td>
		<td valign="top">იმ დღესვე გაბრუნდა თავისი გზით ესავი სეყირისკენ. </td>
		<td valign="top">16</td>
		<td valign="top">და მიაქცია ესავ მას დღესა შინა გზასა თჳსსა სეირად. </td>
	</tr>
	<tr>
		<td valign="top">17</td>
		<td valign="top">ხოლო იაკობი სუქოთისკენ დაიძრა. აიშენა იქ სახლი და 
		საქონელსაც დაუდგა კარვები. ამიტომაც უწოდა იმ ადგილს სახელად სუქოთი 
		(ქარავანი). </td>
		<td valign="top">17</td>
		<td valign="top">და იაკობ წარმოვიდა კარვობად და იქმნა მუნ სახლი და 
		საცხოვარსა თჳსსა უქმნა საყოფელი. ამისთჳს უწოდა სახელი ადგილისა მის 
		&quot;კარვებ&quot;. </td>
	</tr>
	<tr>
		<td valign="top">18</td>
		<td valign="top">მოვიდა მშვიდობით ფადან-არამიდან წამოსული იაკობი 
		შექემ-ქალაქად, ქანაანის ქვეყანაში რომ არის, და დაიბანაკა ქალაქის წინ. </td>
		<td valign="top">18</td>
		<td valign="top">და მოვიდა იაკობ სალემ ქალაქად სიკიმიელთა, რომელ არს 
		ქუეყანასა ქანანისასა, ოდეს-იგი მოვიდოდა შუა მდინარით ასურეთისათ, და 
		დაიბანაკა წინაშე პირისპირ ქალაქსა მას. </td>
	</tr>
	<tr>
		<td valign="top">19</td>
		<td valign="top">შეიძინა იაკობმა ას ცხვრად შექემის მამის, ხამორის 
		ძეთაგან მინდვრის ნაწილი, სადაც კარავი ედგა. </td>
		<td valign="top">19</td>
		<td valign="top">და მოიგო ნაწილი იგი ველისაჲ, სადა-იგი აღდგა კარავი 
		თჳსი, ემორისგან, მამისა სჳქემისა, ასის ტარიგისა. </td>
	</tr>
	<tr>
		<td valign="top">20</td>
		<td valign="top">აღმართა იქ სამსხვერპლო და უწოდა მას: ელი, ღმერთი 
		ისრაელისა. </td>
		<td valign="top">20</td>
		<td valign="top">და აღმართა მუნ საკურთხეველი და ხადა სახელსა ღმრთისა 
		ისრაჱლისასა. </td>
	</tr>
	</table>

<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>