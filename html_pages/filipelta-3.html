<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ახალი აღთქმა - ფილიპელთა მიმართ (თავი 3)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ახალი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>პავლე მოციქულის ეპისტოლე ფილიპელთა მიმართ</h1>
<h2>თავი მესამე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="46%" valign="top">




<p>სხვა მხრივ კი, იხარეთ, ძმანო, უფალში. ამის მოწერა საძნელო როდია ჩემთვის, 
თქვენთვის კი სიმხნევეა. </p></td>
		<td width="2%" valign="top">1</td>
		<td width="48%" valign="top">
ამიერითგან, ძმანო, გიხაროდენ უფლისა მიერ! იგივე მიწერად თქუენდა ჩემდა არა 
სიცონილ არს, და თქუენდა კრძალულება არს.</td>
	</tr>
	<tr>
		<td valign="top">2</td>
		<td valign="top">ერიდეთ ძაღლებს, ერიდეთ ბოროტის მოქმედთ, ერიდეთ 
		წინადაცვეთას, </td>
		<td valign="top">2</td>
		<td valign="top">ეკრძალებოდეთ ძაღლთა მათგან, ეკრძალებოდეთ ბოროტთა მათგან 
		მუშაკთა, ხედევდით განკუეთილებასა მას, </td>
	</tr>
	<tr>
		<td valign="top">3</td>
		<td valign="top">რადგანაც წინადაცვეთილნი ჩვენა ვართ, სულით რომ 
		ვემსახურებით ღმერთს, ქრისტე იესოთი ვიქადით და ხორცზე არ ვამყარებთ იმედს. </td>
		<td valign="top">3</td>
		<td valign="top">რამეთუ ჩუენ ვართ წინადაცუეთილებაჲ იგი, რომელნი სულითა 
		ღმრთისა ვჰმსახურებთ და ვიქადით ქრისტე იესუჲს მიერ და არა ჴორცთა ვესავთ, </td>
	</tr>
	<tr>
		<td valign="top">4</td>
		<td valign="top">თუმცა მე შეიძლება ხორცის იმედიც მქონდეს; თუკი სხვა 
		ვინმე ფიქრობს, რომ ხორცის იმედი აქვს, მე - მით უმეტეს: </td>
		<td valign="top">4</td>
		<td valign="top">და ღათუ მაქუს მე ჴორცთაგანცა სასოებაჲ, უკუეთუ ვინმე 
		ჰგონებდეს სხუად სასოებად ჴორცითა, მე - უფროჲსღა: </td>
	</tr>
	<tr>
		<td valign="top">5</td>
		<td valign="top">მერვე დღეს წინადაცვეთილი, მოდგმით ისრაელიტი, ბენიამინის 
		ტომიდან, ებრაელთაგან ებრაელი, სწავლით ფარისეველი, </td>
		<td valign="top">5</td>
		<td valign="top">წინადაცუეთილებაჲ მოვიღე რვა დღისამან, ნათესავით 
		ისრაჱლისაჲ, ტომისაგან ბენიამენისა, ებრაელი ებრაელთაგან, შჯულითა 
		ფარისეველი, </td>
	</tr>
	<tr>
		<td valign="top">6</td>
		<td valign="top">შურით ეკლესიის მდევნელი, რჯულის სიმართლით უმწიკვლო, </td>
		<td valign="top">6</td>
		<td valign="top">შურით ვსდევნიდ ეკლესიათა და სიმართლითა შჯულისაჲთა ვიყავ 
		მე უბრალო. </td>
	</tr>
	<tr>
		<td valign="top">7</td>
		<td valign="top">მაგრამ რაც ჩემთვის სარგო იყო, ზარალად შევრაცხე ქრისტეს 
		გულისთვის; </td>
		<td valign="top">7</td>
		<td valign="top">არამედ რომელი-იგი იყო ჩემდა შესაძინელ, ესე შემირაცხიეს 
		ქრისტესთჳს ზღვევად. </td>
	</tr>
	<tr>
		<td valign="top">8</td>
		<td valign="top">და ყოველივე დანარჩენიც ზარალად შემირაცხავს იმ უზენაეს 
		სიკეთესთან შედარებით, რასაც ჰქვია ჩემი უფლის - ქრისტეს შეცნობა, 
		რისთვისაც ვიზარალე ყოველი, და ყველაფერი ნაგვად მიმაჩნია, რათა შევიძინო 
		იესო ქრისტე, </td>
		<td valign="top">8</td>
		<td valign="top">არამედ და შე-ცა-ვჰრაცხო ყოველივე ზღვევად 
		გარდამატებულისა მისთჳს მეცნიერებისა ქრისტე იესუჲს უფლისა ჩუნისაჲთა, 
		რომლისათჳს ყოვლისაგან ვიზღვიე და შემირაცხიეს იგი ნაგევად, რაჲთა ქრისტე 
		შევიძინო. </td>
	</tr>
	<tr>
		<td valign="top">9</td>
		<td valign="top">და ვიყო მასში, მაგრამ არა ჩემი სიმართლით, რომელიც არის 
		რჯულისაგან, არამედ სიმართლით, ქრისტეს რწმენისა და ღვთისაგან რომ იღებს 
		დასაბამს და რწმენაზევეა დაფუძნებული;</td>
		<td valign="top">9</td>
		<td valign="top">
და ვიპოო მას შინა, რაჲთა არა მაქუნდეს ჩემი სიმართლე შჯულისაგან, არამედ 
სარწმუნოებითა ქრისტესითა, ღმრთისა მიერი იგი სიმართლე სარწმუნოებით, </td>
	</tr>
	<tr>
		<td valign="top">10</td>
		<td valign="top">
რათა შევიცნო ისიც, მისი აღდგომის ძალაც და თანაზიარობაც მისი ვნებებისა, ვემსგავსო 
მის სიკვდილს </td>
		<td valign="top">10</td>
		<td valign="top">
ცნობად მისა და ძალსა მას აღდგომისა მისისასა და ზიარებასა მას ვნებათა მისთასა, 
თანა-ხატ ქმნად სიკუდილსა მას მისსა, </td>
	</tr>
	<tr>
		<td valign="top">11</td>
		<td valign="top">
და ამრიგად მივწვდე მკვდრეთით აღდგომას. </td>
		<td valign="top">11</td>
		<td valign="top">
რაჲთა მი-ვითარ-რაჲ-ვსწუდე აღდგომასა მასცა მკუდართასა. </td>
	</tr>
	<tr>
		<td valign="top">12</td>
		<td valign="top">
<p>
იმიტომ კი არა, თითქოს უკვე ვეზიარე ან მივაღწიე სრულქმნილებას, არამედ ვესწრაფვი, 
იქნებ მივწვდე-მეთქი, როგორც მე მომწვდა ქრისტე იესო. </p></td>
		<td valign="top">12</td>
		<td valign="top">
<p>არა თუ ვითარმედ აწვე მომიღებიეს, ანუ თუ აწვე სრულ ქმნულ ვარ; ხოლო ვსდევ 
ეგრეთ, რაჲთა ვეწიო, რომლითაცა წევნულ ვიქმენ ქრისტე იესუჲს მიერ. </p></td>
	</tr>
	<tr>
		<td valign="top">13</td>
		<td valign="top">
არა მგონია, ძმანო, რომ უკვე მივწვდი ან მივაღწიე; მხოლოდ ეს კია: ვივიწყებ, რაც 
უკან დამრჩა, და რაც წინ მიძევს, იმას მიველტვი;</td>
		<td valign="top">13</td>
		<td valign="top">ძმანო, მე არღარა შემირაცხიეს თავი ჩემი წარწევნულად; 
		ხოლო ერთი ესე: უკუანასა მას დავივიწყებ და წინასა მას მივსწუდები, </td>
	</tr>
	<tr>
		<td valign="top">14</td>
		<td valign="top">
დიახ, მიველტვი მიზანს, ღვთის უზენაესი ხმობის პატივს იესო ქრისტეში. </td>
		<td valign="top">14</td>
		<td valign="top">და კრძალულებით ვსდევ გჳრგჳნსა მას ზეცისა ჩინებისა 
		ღმრთისასა ქრისტე იესუჲს მიერ. </td>
	</tr>
	<tr>
		<td valign="top">15</td>
		<td valign="top">
ამრიგად, ვინც სრულქმნილია, სწორედ ასე უნდა ფიქრობდეს; მაგრამ სხვანაირადაც რომ 
ფიქრობდეთ, ღმერთი გამოგიცხადებთ ამასაც. </td>
		<td valign="top">15</td>
		<td valign="top">
რაოდენნი უკუე სრულნი ვართ, ამას ვზრახვიდეთ; და სხუასა თუ რასმე ზრახვიდეთ, და 
იგიცა ღმერთმან გამო-ვე-გიცხადოს თქუენ. </td>
	</tr>
	<tr>
		<td valign="top">16</td>
		<td valign="top">
ასე რომ, რასაც მივაღწიეთ, იმავე გზით უნდა ვიაროთ. </td>
		<td valign="top">16</td>
		<td valign="top">
გარნა, რომელსა-ესე მივსწუეთით, მასვე ვზრახვიდეთ და მასვე წესსა ზედა ვეგნეთ.</td>
	</tr>
	<tr>
		<td valign="top">17</td>
		<td valign="top">მაშ, ასე, მე მომბაძეთ, ძმანო, და დაუკვირდით მათ, იმ 
		ნიმუშის მიხედვით რომ იქცევიან, რაცა გაქვთ ჩვენში. </td>
		<td valign="top">17</td>
		<td valign="top">მობაძავ ჩემდა იქმნენით, ძმანო, და ხედევდით, რომელნი-იგი 
		ესრეთ ვლენან, ვითარცა-ესე ვართ ჩუენ სახე თქუენდა. </td>
	</tr>
	<tr>
		<td valign="top">18</td>
		<td valign="top">რადგანაც ბევრნი, ვის შესახებაც ხშირად მითქვამს 
		თქვენთვის, ახლა კი ტირილით გეუბნებით, ისე იქცევიან, როგორც ქრისტეს ჯვრის 
		მტრები, </td>
		<td valign="top">18</td>
		<td valign="top">რამეთუ მრავალნი ვინმე ვლენან, რომელთათჳს მრავალ-გზის 
		გეტყოდე თქუენ, ხოლო აწ ტირილით გითხრობ თქუენ მტერთა მათთჳს ქრისტეს 
		ჯუარისათა, </td>
	</tr>
	<tr>
		<td valign="top">19</td>
		<td valign="top">რომელთა ბოლო წარწყმედაა, ღმერთი - მუცელი, დიდება კი - 
		სირცხვილი, რადგანაც მიწიერზე ფიქრობენ. </td>
		<td valign="top">19</td>
		<td valign="top">რომელთა აღსასრული წარწყმედაჲ არს, რომელთა ღმერთ მუცელი 
		არს და დიდებაჲ - სირცხჳლსა შინა მათსა, რომელნი ქუეყანისასა ზრახვენ. </td>
	</tr>
	<tr>
		<td valign="top">20</td>
		<td valign="top">ხოლო ჩვენი მოქალაქეობა ცაშია, საიდანაც მოველით 
		მხსნელსაც - უფალ იესო ქრისტეს, </td>
		<td valign="top">20</td>
		<td valign="top">ხოლო ჩუენი მოქალაქობაჲ ცათა შინა არს, ვინაჲცა 
		მაცხოვარსა მოველით, უფალსა იესუ ქრისტესა, </td>
	</tr>
	<tr>
		<td valign="top">21</td>
		<td valign="top">რომელიც ისე გარდაქმნის ჩვენს დამდაბლებულ სხეულს, რომ 
		თავის დიდებულ სხეულს დაამსგავსებს იმ ძალისხმევით, რითაც თავის თავს 
		უმორჩილებს ყოველს. </td>
		<td valign="top">21</td>
		<td valign="top">რომელმან გარდაცვალნეს ჴორცნი ესე სიმდაბლისა ჩუენისანი, 
		რაჲთა იყვნენ იგინი თანა-ხატ ჴორცთა მათ დიდებისა მისისათა შეწევნისაებრ 
		ძლიერებისა მისისა, დამორჩილებად მისა ყოველი.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>