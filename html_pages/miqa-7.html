<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მიქა წინასწარმეტყველი (თავი 7)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მიქა წინასწარმეტყველი</h1>
<h2>თავი მეშვიდე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
ვაგლახ, რომ ნაყარი ხილის შემგროვებელს და ყურძნის მცვრეველს დავემსგავსე! ერთი 
მტევანიც არ შერჩენია საჭმელად; პირველმოწეულ ხილს ნატრობს ჩემი სული. 
</p></td>
		<td width="2%" valign="top">1</td>
		<td width="48%" valign="top">
<p>ვაჲ მე, რამეთუ ვიქმენ ვითარცა შემკრებელი ჴუილისა ნამკალსა შორის და ვითარცა 
კუფხალი ნასთულებსა შორის არყოფასა ტევნისასა ჭამად (პირველ ნაყოფთა). </p></td>
	</tr>
	<tr>
		<td valign="top">2</td>
		<td valign="top">გადაშენდა ღვთისნიერი ქვეყანაზე და აღარავინ არის წრფელი 
		კაცთა შორის; ყველანი სისხლის დასაღვრელად ჩასაფრებულან, ერთმანეთზე 
		ნადირობენ სათხევლით. </td>
		<td valign="top">2</td>
		<td valign="top">ვაჲ მე სულო, რამეთუ წარწყმდა განკრძალული ქუეყანით და 
		წარმმართებელი კაცთა შორის არა არს; ყოველნი სისხლთა ესაჯებიან, თითოეული 
		მოყუასსა თჳსსა აჭირვებს მაჭირვებელი. </td>
	</tr>
	<tr>
		<td valign="top">3</td>
		<td valign="top">გაწაფულია მათი ხელები ბოროტის ქმნაში; მთავარი და 
		მსაჯული გასამრჯელოს მოითხოვენ; დიდებული სიხარბეს იჩენს და სამართალს 
		ამრუდებს. </td>
		<td valign="top">3</td>
		<td valign="top">ბოროტსა ზედა განმზადებენ ჴელთა მათთა; მთავარი ითხოვს, 
		და მსაჯული სიტყუათა მამშჳდებელთა ზრახავს, გულისსათქმელ სულისა მისისა 
		არს. </td>
	</tr>
	<tr>
		<td valign="top">4</td>
		<td valign="top">უკეთესი მათ შორის ნარ-ეკალსა ჰგავს, სამართლიანი კი 
		ძეძვზე უარესია; დადგება შენს მფარველთაგან გამოცხადებული დღე, შენი 
		განკითხვის დღე, მაშინ შეშფოთდებიან ისინი. </td>
		<td valign="top">4</td>
		<td valign="top">და განვერები კეთილთა მათთა, ვითარცა მღილი შემჭამელი და 
		მოარული კანონსა ზედა დღეთა შინა მსტურობისათა: ვაჲ, ვაჲ, შურისგებანი 
		შენნი მოიწინეს. აწ იყვნეს ტირილნი მათნი. </td>
	</tr>
	<tr>
		<td valign="top">5</td>
		<td valign="top">ნუ ერწმუნები ახლობელს, ნუ ენდობი მეგობარს; შენს გვერდით 
		მწოლისგან დაიცავი შენს ბაგეთა კარი </td>
		<td valign="top">5</td>
		<td valign="top">ნუ მიენდობვით, ირწმუნებთ ტომთა შორის, ნუცა ესავთ 
		წინამძდუართა მიმართ; თანმესარეცლისაგან დაფარე ართხრობად რაჲმე მისდა. </td>
	</tr>
	<tr>
		<td valign="top">6</td>
		<td valign="top">რადგან შვილი არცხვენს მამას, ქალიშვილი თავის დედას 
		ეურჩება, რძალი - თავის დედამთილს; კაცის მტრები არიან მისი შინაურები. </td>
		<td valign="top">6</td>
		<td valign="top">რაჲსათჳს ძე უპატიო ჰყოფს მამასა, ასული ზედააღდგების 
		დედისა ზედა თჳსისა, სძალი დედამთილისა ზედა თჳსისა; მტერებ მამაკაცისა 
		მამანი სახლისა მისისა შორისნი. </td>
	</tr>
	<tr>
		<td valign="top">7</td>
		<td valign="top">მე კი უფალს შევცქერი, ვესავ ჩემი ხსნის ღმერთს; 
		შემიწყნარებს ჩემი ღმერთი. </td>
		<td valign="top">7</td>
		<td valign="top">ხოლო მე უფლისა მიმართ მივიხილო და დაუთმო ღმრთისა მიმართ 
		მაცხოვრისა ჩემისა. შეისმინენ ჩემი უფალმან ღმერთმან ჩემმან. </td>
	</tr>
	<tr>
		<td valign="top">8</td>
		<td valign="top">ნუ ხარობ ჩემზე, ჩემო მტერო! თუმც დაცემული ვარ, 
		აღვდგები; თუმც ბნელში ვზივარ, უფალია ჩემი ნათელი! </td>
		<td valign="top">8</td>
		<td valign="top">ნუ იხარებნ ჩემ ზედა მტერი ჩემი, რამეთუ დავეცი და ადვდგე 
		მით, რამეთუ ვიდოდი თუ ბნელსა შინა, უფალი ნათელ ჩემდა. </td>
	</tr>
	<tr>
		<td valign="top">9</td>
		<td valign="top">
დავითმენ უფლის რისხვას (რადგან ცოდვილი ვარ მის წინაშე), ვიდრე ჩემს საქმეს არ 
გაიკითხავს და არ გადამიწყვეტს თავის სამართალს; ნათელში გამიყვანს და მე ვიხილავ 
მის სიკეთეს. </td>
		<td valign="top">9</td>
		<td valign="top">რისხვასა უფლისასა ვექუევე, რამეთუ შევსცოდე მას. 
		ვიდრემდის განამართლოს მსჯავრი ჩემი, და ქმნას განკითხვაჲ ჩემი, და 
		გამომიყვანოს მე ნათლად, და ვიხილო მე სიმართლე მისი. </td>
	</tr>
	<tr>
		<td valign="top">10</td>
		<td valign="top">დაინახავს ამას ჩემი მტერი და სირცხვილი შეიპყრობს, რომ 
		მეუბნებოდა, სად არის უფალი, შენი ღმერთიო? მაშინ იხილავენ მას ჩემი 
		თვალები, როცა ქუჩის ტალახივით სათელავი გახდება. </td>
		<td valign="top">10</td>
		<td valign="top">
და ჰხედვიდეს მტერი ჩემი. და გარემოისხას სირცხჳლი მეტყუელმან ჩემდამო, სადა არს 
უფალი ღმერთი შენი, თუალთა ჩემთა ზედა დაჰხედონ მას. იყოს აწ ვითარცა დანათრგუნავი, 
ვითარცა თიჴაჲ გზათა შორის. </td>
	</tr>
	<tr>
		<td valign="top">11</td>
		<td valign="top">
<p>
შენი კედლების აშენების დღე შენი რჯულის გავრცელების დღე იქნება. </p></td>
		<td valign="top">11</td>
		<td valign="top">
<p>დღეთა ცხებისა ალიზისათა მცხებ მე მას დღესა და განიჴადნენ შჯულვილნი შენნი მას 
დღესა </p></td>
	</tr>
	<tr>
		<td valign="top">12</td>
		<td valign="top">
იმ დღეს შენამდეც მოვლენ აშურიდან და ეგვიპტის ქალაქებიდან, ეგვიპტიდან ევფრატამდე, 
ზღვიდან ზღვამდე და მთიდან მთამდე. </td>
		<td valign="top">12</td>
		<td valign="top">და ქალაქნი შენნი მოვიდენ განსაწილველად ასსურასტანელთა 
		და ქალაქნი შენნი მაგარნი განსაწილველად ტჳროსითგან ვიდრე მდინარედმდე 
		ასურეთისა და ზღჳთგან, ვიდრე ზღუადმდე, და მთათაჲთგან ვიდრე მთათამდე დღესა 
		წყლისა და შფოთისასა. </td>
	</tr>
	<tr>
		<td valign="top">13</td>
		<td valign="top">
გაუდაბურდება ქვეყანა მის მკვიდრთა მიზეზით, მათ ნამოქმედართა ნაყოფების მიზეზით. </td>
		<td valign="top">13</td>
		<td valign="top">და იყოს ქუეყანაჲ უჩინო საქმნელად დამკჳდრებულთა თანა 
		მისთა, ნაყოფისაგან სიმარჯუეთა მათთასა. </td>
	</tr>
	<tr>
		<td valign="top">14</td>
		<td valign="top">
დამწყესე შენი კვერთხით შენი ერი, შენი სამკვიდრო ფარა, ტყეში მცხოვრები 
მარტოდმარტო, შუაგულ ქარმელში. იბალახოს ბაშანში და გალაადში ძველებურად! </td>
		<td valign="top">14</td>
		<td valign="top">მწყსე ერი შენი კუერთხითა შენითა, ცხოვარნი სამკჳდრებლისა 
		შენისანი დამკჳდრებულნი მარტოობით მაღნარსა საშუალ კარმელისა, ძოვდენ 
		ბასანელსა და გალაადელსა დღეთაებრ საუკუნოჲსათა. </td>
	</tr>
	<tr>
		<td valign="top">15</td>
		<td valign="top">
გაჩვენებ სასწაულებს, როგორც იმ დღეებში გაჩვენე, როცა ეგვიპტის ქვეყნიდან 
გამოდიოდი. </td>
		<td valign="top">15</td>
		<td valign="top">და დღეთაებრ გამოსვლისა შენისათაა ქუეყანისაგან ეგჳპტისა, 
		უჩუენნე მათ საკჳრველნი. </td>
	</tr>
	<tr>
		<td valign="top">16</td>
		<td valign="top">
დაინახავენ ხალხები და შერცხვებათ თავიანთი ძლიერებისა; ხელს პირზე მიიდებენ და 
სასმენელნი დაუყრუვდებათ. </td>
		<td valign="top">16</td>
		<td valign="top">ჰხედვიდენ ნათესავნი და სირცხჳლეულ იქმნენ ყოვლისაგან 
		ძლიერებისა მათისა, ზედადაიდვან ჴელი პირსა ზედა მათსა და ყურნი მათნი 
		დაყრუვნეს. </td>
	</tr>
	<tr>
		<td valign="top">17</td>
		<td valign="top">
მტვერს დაუწყებენ ლოკვას გველივით, ქვეწარმავალივით; აკანკალდებიან თავიანთ 
ციხე-კოშკებში; შიშის ზარი ექნებათ უფლის, ჩვენი ღვთისა და შენიც შეეშინდებათ. </td>
		<td valign="top">17</td>
		<td valign="top">ლოშნიდენ მტუერსა ვითარცა გუელნი მთრევნი ქუეყანად. 
		შეირინენ წყუდეულებასა მათსა. უფლისა მიმართ ღმრთისა ჩუენისა განჰკჳრდენ და 
		შეაშინონ შენგან. </td>
	</tr>
	<tr>
		<td valign="top">18</td>
		<td valign="top">
რომელ ღმერთს მოუთმენია შენს გარდა უკეთურება და უპატიებია ცოდვა თავისი სამკვიდროს 
ნატამალისთვის? ის არ მრისხანებს სამუდამოდ, რადგან წყალობის მოყვარულია. </td>
		<td valign="top">18</td>
		<td valign="top">ვინ არს ღმერთ, ვითარ შენ, აღმღებელი უშჯულოებათა და 
		ზეშთამავალი უსამართლობა ნეშტთა სამკჳდრებელისა მისისათასა? არა იპყრა 
		საწამებელად რისხვა მისი, რამეთუ მნებებელ წყალობისა მისისა არს </td>
	</tr>
	<tr>
		<td valign="top">19</td>
		<td valign="top">
კვლავ შეგვიბრალებს ჩვენ, დათრგუნავს ჩვენს უკეთურებებს. ზღვის უფსკრულებში მოისვრი 
ყველა მათ ცოდვას. </td>
		<td valign="top">19</td>
		<td valign="top">მომაქცინეს დ შემიწყალნეს ჩუენ. შთაჴადნეს ცოდვანი ჩუენნი 
		და განიყარნენ სიღრმეთა მიმართ ზღჳსათა ყოველნი ცოდვანი ჩუენნი </td>
	</tr>
	<tr>
		<td valign="top">20</td>
		<td valign="top">
დაუდასტურებ იაკობს გამტანობას და აბრაამს - სიყვარულს, რომელიც ჩვენს მამა-პაპას 
შეჰფიცე ძველთაგანვე. </td>
		<td valign="top">20</td>
		<td valign="top">მიეც ჭეშმარიტებაჲ იაკობსა, წყალობაჲ აბრაჰამსა, 
		ვითარ-იგი ეფუცე მამათა ჩუენთა დღეთაებრ წინასწართა.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>