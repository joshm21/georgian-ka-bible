<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ახალი აღთქმა - ფილიპელთა მიმართ (თავი 4)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ახალი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>პავლე მოციქულის ეპისტოლე ფილიპელთა მიმართ</h1>
<h2>თავი მეოთხე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="46%" valign="top">




<p>ამიტომ, ჩემო ძვირფასო და სასურველო ძმანო, სიხარულნო და გვირგვინნო ჩემნო, ასე 
იდექით უფალში, საყვარელნო. </p></td>
		<td width="2%" valign="top">1</td>
		<td width="48%" valign="top">
<p>ვინაჲცა, ძმანო ჩემნო საყუარელნო და სასურველნო, სიხარულნო და გჳრგჳნნო ჩემნო, 
ესრეთ მტკიცედ დეგით უფლისა მიერ, საყუარელნო. </p></td>
	</tr>
	<tr>
		<td valign="top">2</td>
		<td valign="top">ვევედრები ევოდიას და სინტიქეს, თანამოაზრენი იყვნენ 
		უფალში. </td>
		<td valign="top">2</td>
		<td valign="top">ევვოდიას გლოცავ და სჳნტჳქოს გლოცავ, რაჲთა მასვე 
		ჰზრახვიდეთ უფლისა მიერ; </td>
	</tr>
	<tr>
		<td valign="top">3</td>
		<td valign="top">შენც გევედრები, ერთგულო თანამდგომო, შეეწიე მათ, ჩემთან 
		ერთად რომ იღვწოდნენ სახარებაში, კლემენტესა და ჩემს სხვა თანამშრომლებთან 
		ერთად, რომელთა სახელებიც ჩაწერილია სიცოცხლის წიგნში. </td>
		<td valign="top">3</td>
		<td valign="top">ჰე, გლოცავ შენცა, ერთგულსა თანა-მეუღლესა, შეიწყნარენ 
		ეგენი, რომელნი-ეგე სახარებასა მას თანა-მოღუაწე მექმნეს მე 
		კლემენტოსითურთ, და სხუათა მათ თანა-შემწეთა ჩემთა, რომელთა სახელები წერილ 
		არს წიგნსა მას ცხორებისასა.</td>
	</tr>
	<tr>
		<td valign="top">4</td>
		<td valign="top">მარადჟამ იხარეთ უფალში, და კვლავაც ვიტყვი: იხარეთ. </td>
		<td valign="top">4</td>
		<td valign="top">გიხაროდენ მარადის უფლისა მიერ, კუალად გეტყჳ: გიხაროდენ. </td>
	</tr>
	<tr>
		<td valign="top">5</td>
		<td valign="top">თვინიერება თქვენი, დაე, იცოდეს ყოველმა კაცმა. უკვე 
		ახლოა უფალი. </td>
		<td valign="top">5</td>
		<td valign="top">სიმდაბლე ეგე თქუენი ცხად იყავნ ყოველთა კაცთა. უფალი 
		ახლოს არს. </td>
	</tr>
	<tr>
		<td valign="top">6</td>
		<td valign="top">ნუ შეგაურვებთ ნურავითარი საზრუნავი, არამედ 
		ლოცვა-ვედრებისას თქვენი სათხოვარი მადლიერებით გაუმჟღავნეთ ღმერთს. </td>
		<td valign="top">6</td>
		<td valign="top">ნურარას ჰზრუნავთ, არამედ ყოვლითა ლოცვითა და ვედრებითა 
		მადლობით თხოვანი ეგე თქუენნი საცნაურ იყვნედ ღმრთისა მიმართ, </td>
	</tr>
	<tr>
		<td valign="top">7</td>
		<td valign="top">და მშვიდობა ღვთისა, რომელიც ყველა გონებაზე უზენაესია, 
		დაიფარავს თქვენს გულებს და თქვენს ზრახვებსაც ქრისტე იესოში. </td>
		<td valign="top">7</td>
		<td valign="top">და მშჳდობამან ღმრთისამან, რომელი ჰმატს ყოველთა 
		გონებათა, შეზღუდენინ გულნი თქუენნი და გონებანი თქუენნი ქრისტე იესუჲს 
		მიერ.</td>
	</tr>
	<tr>
		<td valign="top">8</td>
		<td valign="top">და ბოლოს, ძმანო, რაც კი რამ ჭეშმარიტია და პატიოსანი, 
		რაც მართალია და წმიდა, რაც საყვარელია და საქებარი, სათნო და ქებული, 
		იმაზე იფიქრეთ. </td>
		<td valign="top">8</td>
		<td valign="top">ამიერითგან, ძმანო, რაოდენი არს ჭეშმარიტ, რაოდენი 
		პატიოსან, რაოდენი მართალ, რაოდენი წმიდა, რაოდენი საყუარელ, რაოდენი 
		საქებელ, რაოდენი სათნო და რაოდენი ქებულ, მას ზრახევდით. </td>
	</tr>
	<tr>
		<td valign="top">9</td>
		<td valign="top">რაც გისწავლიათ და მიგიღიათ, რაც გსმენიათ და გიხილავთ 
		ჩემში, ის აღასრულეთ და ღმერთი მშვიდობისა იქნება თქვენთან. </td>
		<td valign="top">9</td>
		<td valign="top">
რომელცა-იგი ისწავეთ და მიიღეთ და გესმა და იხილეთ ჩემ თანა, მას იქმოდეთ; და 
ღმერთი მშჳდობისაჲ იყავნ თქუენ თანა.</td>
	</tr>
	<tr>
		<td valign="top">10</td>
		<td valign="top">
დიდად გავიხარე უფალში, რომ კვლავ დაიწყეთ ჩემზე ზრუნვა; თუმცა უწინაც ზრუნავდით, 
მაგრამ ვითარებამ დაგაბრკოლათ. </td>
		<td valign="top">10</td>
		<td valign="top">
<p>ხოლო განვიხარე უფლისა მიერ დიდად, რამეთუ აწვე ეგერა აღმოცენებულ ხართ ჩემ 
კერძო ზრახვად, რომელსაცა-იგი ზრახევდით, ხოლო დაჰყუნდით. </p></td>
	</tr>
	<tr>
		<td valign="top">11</td>
		<td valign="top">
იმიტომ როდი ვამბობ, რომ მიჭირს, რადგანაც ვისწავლე კმაყოფილი ვიყო იმით, რაცა 
მაქვს. </td>
		<td valign="top">11</td>
		<td valign="top">
და თუ ნაკლულევანებისათჳს რაჲსმე გეტყჳ თქუენ, რამეთუ მე მისწავიეს: რომელთა შინა 
ვარ, რაჲთა კმა-ვიყო. </td>
	</tr>
	<tr>
		<td valign="top">12</td>
		<td valign="top">
გაჭირვებაც ვიცი რა არის და დალხინებაც, ყველაფერი გამომიცდია: სიმაძღრეც და 
შიმშილიც, სიმწირეც და სიუხვეც.</td>
		<td valign="top">12</td>
		<td valign="top">
ვიცი დამდაბლებაჲცა და ვიცი გარდამატებაჲცა; ყოველთა მიმართ და ყოველსა შინა 
შეზმნილ ვარ: განძღებად და შიმშიდ, აღმატებად და დაკლებად. </td>
	</tr>
	<tr>
		<td valign="top">13</td>
		<td valign="top">
<p>
ყველაფერი შემიძლია ჩემს განმამტკიცებელ ქრისტეში. </p></td>
		<td valign="top">13</td>
		<td valign="top">ყოველივე ძალ-მიც განმაძლიერებელისა ჩემისა ქრისტეს მიერ. </td>
	</tr>
	<tr>
		<td valign="top">14</td>
		<td valign="top">
მაგრამ კარგად მოიქეცით, რომ გაიზიარეთ ჩემი გასაჭირი. </td>
		<td valign="top">14</td>
		<td valign="top">გარნა კეთილად ჰყავთ, რამეთუ ეზიარენით ჭირთა ამათ ჩემთა. </td>
	</tr>
	<tr>
		<td valign="top">15</td>
		<td valign="top">
თქვენ ხომ იცით, ფილიპელნო, რომ ხარების დასაბამს, როცა მაკედონიიდან გამოვედი, 
თქვენს გარდა არცერთმა ეკლესიამ არაფერი გამიზიარა: არც რა მომცა და არც რა მიიღო 
ჩემგან. </td>
		<td valign="top">15</td>
		<td valign="top">
ხოლო ესე თქუენცა უწყით, ფილიპელნო, რამეთუ დასაბამსა მას სახარებისასა, რაჟამს 
გამოვედ მაკედონიაჲთ, არცა ერთი ეკლესიაჲ მეზიარა მე მოცემისათჳს და მოღებისა, 
გარნა ხოლო თქუენ მარტოდ. </td>
	</tr>
	<tr>
		<td valign="top">16</td>
		<td valign="top">
თქვენ კი ერთი-ორჯერ თესალონიკეშიც გამომიგზავნეთ, რაც მჭირდებოდა. </td>
		<td valign="top">16</td>
		<td valign="top">
რამეთუ თესალონიკედცა ერთ-გზის და ორ-გზისცა საჴმრად ჩემდა მომიძღუანეთ. </td>
	</tr>
	<tr>
		<td valign="top">17</td>
		<td valign="top">იმიტომ კი არა, თითქოს მოსაკითხს ვეძებდე, არამედ ვეძებ 
		ნაყოფს, რომელიც მრავლდება თქვენდა სარგებლად. </td>
		<td valign="top">17</td>
		<td valign="top">არა თუ რამეთუ საცემელსა ვეძიებ, არამედ ვეძიებ ნაყოფსა 
		მას, რომელი აღემატების სახელად თქუენდა. </td>
	</tr>
	<tr>
		<td valign="top">18</td>
		<td valign="top">ყველაფერი მივიღე და ბლომადაც მაქვს, სავსე ვარ იმით, რაც 
		ეპაფროდიტოსის ხელით გამომიგზავნეთ: კეთილსურნელება, საამო შეწირულება, 
		ესოდენ სასურველი ღვთისათვის. </td>
		<td valign="top">18</td>
		<td valign="top">მაქუს მე ყოველი და გარდამრევიეს; და აღსავსე ვარ 
		მოღებითა ეპაფროდიტესგან თქუენ მიერ სულითა სურნელებისაჲთა, მსხუერპლითა 
		მით შეწირულითა სათნოთა ღმრთისაჲთა. </td>
	</tr>
	<tr>
		<td valign="top">19</td>
		<td valign="top">ხოლო თქვენ ჩემი ღმერთი შეგივსებთ ყოველგვარ ნაკლულებას 
		თავისი სიუხვით და დიდებით, ქრისტე იესოში. </td>
		<td valign="top">19</td>
		<td valign="top">ხოლო ღმერთმან ჩემმან აღავსენ ყოველი საჴმარი თქუენი 
		სიმდიდრისაებრ მისისა დიდებითა ქრისტე იესუჲს მიერ. </td>
	</tr>
	<tr>
		<td valign="top">20</td>
		<td valign="top">ღმერთსა და მამას ჩვენსას დიდება უკუნითი უკუნისამდე. 
		ამინ. </td>
		<td valign="top">20</td>
		<td valign="top">ხოლო ღმერთსა და მამასა ჩუენსა დიდებაჲ უკუნითი 
		უკუნისამდე. ამინ.</td>
	</tr>
	<tr>
		<td valign="top">21</td>
		<td valign="top">მოიკითხეთ ყველა წმიდა ქრისტე იესოში. მოგიკითხავენ 
		ჩემთან მყოფი ძმები. </td>
		<td valign="top">21</td>
		<td valign="top">მოიკითხევდით ყოველთა წმიდათა ქრისტე იესუჲს მიერ. 
		გიკითხვენ თქუენ ჩემთანანი ძმანი. </td>
	</tr>
	<tr>
		<td valign="top">22</td>
		<td valign="top">მოკითხვას გითვლიან ყველა წმიდანი, უმეტესად კეისრის 
		სახლისანი. </td>
		<td valign="top">22</td>
		<td valign="top">გიკითხვენ თქუენ ყოველნი წმიდანი, უფროჲსღა სახლისა მის 
		კეისრისანი.</td>
	</tr>
	<tr>
		<td valign="top">23</td>
		<td valign="top">ჩვენი უფლის იესო ქრისტეს მადლი ყველა თქვენგანის სულს. 
		ამინ. </td>
		<td valign="top">23</td>
		<td valign="top">მადლი უფლისა ჩუენისა იესუ ქრისტესი სულისა თქუენისა 
		თანა. ამინ.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>