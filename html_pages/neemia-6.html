<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ნეემია (თავი 6)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ნეემია</h1>
<h2>თავი მეექვსე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
როდესაც სანბალატმა, ტობიამ, გეშემ არაბმა და სხვა დანრჩენმა მტრებმა შეიტყვეს, რომ 
კედელი ავაშენე და ზედ ბზარი არ დამიტოვებია (თუმცა საიმდროოდ ჯერ კიდევ არ მქონდა 
კარიბჭეში კარი ჩაყენებული), </p>
		</td>
		<td width="2%" valign="top">1</td>
		<td width="48%" valign="top">
<p>და იყო, ვითარცა ესმა სანაბალატს და ტობიას და ქუეყანასა მას არაბელთასა და 
სხუათაცა მრავალთა მტერთა ჩუენთა, ვითარმედ აღვაშენეთ ზღუდე, და არა დაშთა მათ თანა 
ძალი, და მუნ ოდეს ბჭეები არღარა განღებულ იყო. </p>
		</td>
	</tr>
	<tr>
		<td valign="top">2</td>
		<td valign="top">სანბალატმა და გერშომმა კაცი გამომიგზავნეს და 
		შემომითვალეს: წამო და ერთად შევიყაროთ ონოს ხეობის რომელიმე სოფელში. 
		განზრახული ჰქონდათ, ჩემთვის ბოროტება შეემთხვიათ. </td>
		<td valign="top">2</td>
		<td valign="top">და მოავლინეს სანაბალატ და გესამ და მრქუეს: მოვედ და 
		შევკრბეთ ერთად დაბნებსა მას ველისა მის ონასასა და მათ ეგულებოდა 
		ძჳრის-ზრახვა ჩემ ზედა. </td>
	</tr>
	<tr>
		<td valign="top">3</td>
		<td valign="top">მოციქულები გავუგზავნე და დავაბარე: დიდ საქმეს ვაკეთებ 
		და არ შემიძლია ჩამოსვლა. რისთვის უნდა შეჩერდეს საქმე, როცა მივატოვებ მას 
		და თქვენთან ჩამოვალ-მეთქი? </td>
		<td valign="top">3</td>
		<td valign="top">და მიუვლინენ მათ მოციქულნი და ვარქუ მათ: საქმესა ამას, 
		რომელსა ვიქმ მე დიდი არს და არა მცალს მე შთასლვად თქუენდა, რათა არა შუა 
		გამოჴდეს საქმე ესე, რაჟამს აღვასრულო საქმე ესე, მაშინ შთავიდე თქუენდა. </td>
	</tr>
	<tr>
		<td valign="top">4</td>
		<td valign="top">ამგვარი სიტყვა ოთხჯერ შემომითვალეს და იგივე პასუხი 
		დავუბრუნე. </td>
		<td valign="top">4</td>
		<td valign="top">და მოავლინეს ჩემდა მრავალგზის და მე იგივე სიტყუაჲ [!] 
		მიუგე მათ. </td>
	</tr>
	<tr>
		<td valign="top">5</td>
		<td valign="top">ასეთი სიტყვით მეხუთედ გამომიგზავნა სანბალატმა თავისი 
		მსახური, რომელსაც ხელში გახსნილი წერილი ჰქონდა. </td>
		<td valign="top">5</td>
		<td valign="top">და მოავლინა ჩემდა სანაბალატ ყრმა თჳსი და აქუნდა ჴელთა 
		მისთა წიგნი უბეჭდელი, </td>
	</tr>
	<tr>
		<td valign="top">6</td>
		<td valign="top">მასში ეწერა: ხალხებში ხმა დადის და გეშემიც ამბობს, რომ 
		შენ და იუდაელებს განდგომა გაქვთ განზრახული და ამიტომაც აშენებ კედელს. 
		როგორც ამბობენ, შენ იქნები მათი მეფე. </td>
		<td valign="top">6</td>
		<td valign="top">რომელსა წერილ იყო ესრეთ: ყოველთა წარმართთა მესმა, 
		ვითარმედ შენ და ურიათა გეგულების განდგომად მეფისაგან და მისთჳს აშენებ 
		ზღუდეთა მაგათ და განაძნელებ გოდოლთა მაგისთა, რამეთუ გეგულების შენ 
		მეფობად. </td>
	</tr>
	<tr>
		<td valign="top">7</td>
		<td valign="top">წინასწარმეტყველებიც დაგიყენებია, რომ იერუსალიმში 
		იქადაგონ და თქვან: იუდაშიაო მეფე. ახლა, მეფის ყურამდე მივა ეს სიტყვები. 
		ამიტომ მოდი და ერთად მოვითათბიროთ. </td>
		<td valign="top">7</td>
		<td valign="top">და ამისთჳს დაიდგინენ შენდა წინაწარმეტყუელნი, რამეთუ 
		გეგულების დაჯდომად იერუსალჱმს და მეფებად ურიასტანს ზედა, აწ ნუუკუე 
		მიუთხრან სიტყუაჲ ესე მეფესა: მოვედ და ამისთჳს ორთა ვიზრახოთ ერთად. </td>
	</tr>
	<tr>
		<td valign="top">8</td>
		<td valign="top">გავუგზავნე კაცი და შევუთვალე: ასეთი სიტყვები არ თქმულა, 
		შენ რომ ამბობ, და შენი ჭკუით მოიგონე-მეთქი ეგენი. </td>
		<td valign="top">8</td>
		<td valign="top">და მივავლინენ მისა და ვარქუ: არავისგან არს სიტყუაჲ ეგე, 
		რომელსა შენ იტყჳ, არამედ შენ თჳთ გულისაგან შენისა იტყჳ მაგას. </td>
	</tr>
	<tr>
		<td valign="top">9</td>
		<td valign="top">
ყველანი გვაშინებდნენ და ამბობდნენ: ხელები ჩამოუცვივათ საქმიდან და ვეღარც 
დაასრულებენ. გევედრები, გაამაგრე ახლა ჩემი ხელები. </td>
		<td valign="top">9</td>
		<td valign="top">რამეთუ ყოველნივე გვაშინებედ ჩუენ და იტყჳან: დაშთომილ 
		იყუნედ ჴელნი მათნი და არა აღასრულონ საქმე მათი, და აწ განვაძლიერენ ჴელნი 
		ჩემნი, ვიდრემდის აღესრულოს საქმე ესე სრულიად. </td>
	</tr>
	<tr>
		<td valign="top">10</td>
		<td valign="top">შემაყიას, დელაია მეჰეტაბელის ძის ვაჟის სახლში შევედი, 
		ჩაკეტილი დამიხვდა; მითხრა: ერთად წავიდეთ ღვთის სახლში, შუაგულ ტაძარში და 
		ჩავკეტოთ ტაძრის კარი, რადგან შენს მოსაკლავად მოვლენ, სწორედ ამაღამ 
		მოვლენ შენს მოსაკლავადო. </td>
		<td valign="top">10</td>
		<td valign="top">
და მე შევედ სახლსა სემიასასა, ძისა ედალასასა, ძისა მეტაბელისასა, და იგი იყო 
დადუმებულ სახლსა შინა თჳსსა და მრქუა მე: შევკრბეთ სახლსა უფლისასა და შევევედრნეთ 
მას შინა და დავკრძალნეთ ბჭენი მისნი, ნუუკუე მოვიდენ მტერნი ჩუენნი ღამე და 
მოგუკლან ჩუენ. </td>
	</tr>
	<tr>
		<td valign="top">11</td>
		<td valign="top">
<p>
ვუთხარი: ჩემნაირი კაცი როგორ უნდა გაიქცეს? ანდა ჩემნაირი კაცი სიცოცხლის 
გადასარჩენად ტაძარში როგორ შევა? არ წამოვალ-მეთქი. </p>
		</td>
		<td valign="top">11</td>
		<td valign="top">
<p>და ვთქუ მე: ვინ არს იგი კაცი, რომლისაგან ვივლტოდი მე, ანუ ვინ არს კაცი 
ჩემებრი, რომელი შევიდის სახლსა უფლისასა და განერეს იგი? </p>
		</td>
	</tr>
	<tr>
		<td valign="top">12</td>
		<td valign="top">
მივხვდი, ღვთის გამოგზავნილი რომ არ იყო. ჩემზე იმიტომ იწინასწარმეტყველა, რომ 
ტობიას და სანბალატის მოსყიდული იყო. </td>
		<td valign="top">12</td>
		<td valign="top">
და გულისხმა-ვყავ, რამეთუ არა იყო ღმრთისაგან მოვლინებულ, არცა იყო სიტყუაჲ 
წინაწარმეტყუელისა ჩემთჳს. </td>
	</tr>
	<tr>
		<td valign="top">13</td>
		<td valign="top">
იმისთვის მოისყიდეს, რომ მე შევშინებულიყავი, ისე მოვქცეულიყავი, რომ ცოდვა 
ჩამედინა და ეს წამხდარი სახელი ჩემს დასამცირებლად გამოეყენებინათ. </td>
		<td valign="top">13</td>
		<td valign="top">
და ტობიას და სანაბალატს მონადეს სასყიდლით ერი მრავალი ჩემთჳს, რათამცა შევიშინე 
და შევედ სახლსა უფლისასა და ვცოდო, რათამცა დამდვეს ჩემ ზედა სახელი ბოროტი. </td>
	</tr>
	<tr>
		<td valign="top">14</td>
		<td valign="top">
ღმერთო ჩემო, მათი ამ საქმეებისაებრ გაიხსენე ტობია და სანბალატი, აგრეთვე ნოყადია, 
წინასწარმეტყველი ქალი, და სხვა დანარჩენი წინასწარმეტყველები, მე რომ მაშინებდნენ. </td>
		<td valign="top">14</td>
		<td valign="top">
მომიჴსენოს მე უფალმან ზაკჳსათჳს ტობისა და სანაბალატისა, რომელთა ზრახეს ჩემთჳს 
ძჳრი და აწვევდეს სიცრუით წინაწარმეტყუელებად, რათა შემაშინოს და შემაძრწუნოს მე. </td>
	</tr>
	<tr>
		<td valign="top">15</td>
		<td valign="top">
ელულის თვის ოცდამეხუთე დღეს დასრულდა კედელი - ორმოცდათორმეტ დღეში. </td>
		<td valign="top">15</td>
		<td valign="top">
და აღესრულა ზღუდე იგი ოცდამეხუთესა თთუესა მის ელუასა და ერგასისდაორ დღე. </td>
	</tr>
	<tr>
		<td valign="top">16</td>
		<td valign="top">
როცა ეს ყველაფერი ჩვენმა მტრებმა გაიგეს და ჩვენს გარშემო მცხოვრებმა ხალხებმა 
დაინახეს, დიდად დამცირდნენ საკუთარ თვალში და მიხვდნენ, რომ ჩვენი ღმერთის მიერ 
იყო ეს საქმე გაკეთებული. </td>
		<td valign="top">16</td>
		<td valign="top">
და იყო, ვითარცა ესმა ყოველთა მათ მტერთა ჩუენთა, შეძრწუნდეს ყოველნი წარმართნი, 
რომელნი გარემოს იყუნეს ჩუენსა, და დაეცა მათ ზედა ზარი და შიში ფრიად და 
გულისხმა-ყვეს, რამეთუ ღმრთისაგან იყო აღსრულება საქმისა მის ჩუენისა. </td>
	</tr>
	<tr>
		<td valign="top">17</td>
		<td valign="top">
იმავე დღეებში დიდებულები იუდადან წერილებს უგზავნიდნენ ტობიას, ტობიასგან კი მათ 
მოსდიოდათ; </td>
		<td valign="top">17</td>
		<td valign="top">
და მათ დღეთა შინა დიდითა პატივითა მიუძღუანეს ურიათა მათ წიგნი ტობის, და ტობი 
მოვიდა მათა. </td>
	</tr>
	<tr>
		<td valign="top">18</td>
		<td valign="top">
რადგან იუდაში მრავალი იყო მასთან ფიცით შეკრული, რაკი იგი შექანია არახის ძის სიძე 
იყო, ხოლო მისმა ძემ, იოხანანმა, მეშელამ ბარექიას ძის ასული შეირთო. </td>
		<td valign="top">18</td>
		<td valign="top">
რამეთუ იყუნეს მეცნიერ ურთიერთას და იყო იგი სიძე სენექენასი. ძისა იერესა, და 
იონათან, ძემან მისმან, შეირთო ცოლად ასული მესოლამისა, ძისა ბარაქოსი. </td>
	</tr>
	<tr>
		<td valign="top">19</td>
		<td valign="top">
მის სიკეთეს ამბობდნენ ჩემს წინაშე, ჩემი სიტყვები კი მასთან მიჰქონდათ. ტობია კი 
წერილებს მიგზავნიდა, რომ დავეშინებინე. </td>
		<td valign="top">19</td>
		<td valign="top">
და სიტყუანი მისნი იყუნეს, რომელთა მოიღიან ჩემდა და ჩემი სიტყუაჲ მიუთხრიან მას, 
და წიგნი მრავალი მოწერის, რათამცა შემაშინა მე. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>