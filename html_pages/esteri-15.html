<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესთერი (თავი 15)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესთერი</h1>
<h2>თავი მეთხუთმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">&nbsp;</td>
		<td width="48%" valign="top">







&nbsp;</td>
		<td width="2%" valign="top">1</td>
		<td width="48%" valign="top">







<p>და ჰრქუა მას: ამცენ და ეტყოდე, რათა შევიდეს მეფისა და ევედროს მას ერისა 
ჩუენისათჳს. </p>
		</td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">2</td>
		<td valign="top">მოიჴსენენ დღენი იგი სიმდაბლისა შენისანი, რომელთა შინა 
		აღიზარდე ჴელითა ჩემითა, რამეთუ ამან, რომელი შემდგომობს მეფისა, ეტყოდა 
		მეფესა ჩუენთჳს მოსიკუდიდ ჩუენდა. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">3</td>
		<td valign="top">აწ ევედრე უფალსა და ეტყოდე ჩუენთჳს მეფესა, მიჴსნენ ჩუენ 
		სიკუდილისაგან. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">4</td>
		<td valign="top">დღესა მესამესა დასცხრა იგი ლოცვისაგან და განიძარცვა 
		სამოსელი სიმდაბლისა და შეიმოსა სამოსელი დიდებისა. და იქმნა იგი 
		განშვენებულ ფრიად. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">5</td>
		<td valign="top">და ხადა სახელსა ყოველთა მცნობელთასა, ღმერთსა 
		მაცხოვარსა, და წარიყვანა მის თანა ორნი შიმუნვარნი. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">6</td>
		<td valign="top">ერთსა მას მისდევდა და ჴელი დაეყრდნა, </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">7</td>
		<td valign="top">და მეორე იგი აღუმცირებდა სამოსელსა მისსა, ხოლო იგი 
		მეწამულ იყო შვენიერებითა სიკეთისა მისისათა და პირი მისი მხიარულ იყო, </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">8</td>
		<td valign="top">ხოლო გული მისი შეძრწუნებულ იყო. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">9</td>
		<td valign="top">და განვლნა ყოველნი კარნი სამეფოსანი და დადგა წინაშე 
		ასვირეოსის მეფისა; ხოლო იგი ჯდა საყდარსა ზედა სამეუფოსა მისსა და ყოველი 
		სამოსელი წარჩინებული ემოსა ოქროჲთა ქსოვილი და ანთრაკი პატიოსანი. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">10</td>
		<td valign="top">და აღიპყრა პირი მისი განჴურვებული დიდებითა და მიჰხედნა 
		გულისწყრომითა მისითა; და შეეშინა დედოფალსა და ექცა ფერი პირისა მისისა. 
		და დაიჴსნეს ძარღუნი, დაიფარა პირი თჳსი მჴევლისა ზურგითა. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">11</td>
		<td valign="top">
<p>ხოლო ღმერთმან და უფალმან ყოვლისა დამბადებელმან რისხვა იგი მეფისა წყალობად 
გარდააქცია და ცვალა გულისწყრომა მისი მშჳდობად. და ნუგეშინის-სცემდა მას სიტყჳთა 
მშჳდობისათა და ეტყოდა მას: </p>
		</td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">12</td>
		<td valign="top">რაჲ არს, ესთერ დედოფალო? მე ვარ ძმა შენი, ნუ გეშინინ. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">13</td>
		<td valign="top">არა მოჰკვდე, რამეთუ ზოგადთა არს ბრძანება ჩუენი და არა 
		შენდა მიმართ, აჰა ესერა, კვერთხი ჴელთა შენთა. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">14</td>
		<td valign="top">და აღიღო კვერთხი იგი ოქროჲსა და დასდვა ქედსა მისსა და 
		ამბორსუყოფდა მას. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">15</td>
		<td valign="top">და ჰრქუა: მეტყოდე მე, დედოფალო. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">16</td>
		<td valign="top">და ჰრქუა მას ესთერ: გიხილე შენ, უფალო ჩემო, ვითარცა 
		ანგელოზი ღმრთისაჲ და შემიძრწუნდა გული ჩემი შიშითა დიდებისა გულისწყრომისა 
		შენისათა, </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">17</td>
		<td valign="top">რამეთუ პირი შენი მადლითა სავსე არს. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">18</td>
		<td valign="top">და ამას რაჲ იტყოდა იგი, ფერი პირისა მისისა გარდაეცვალა 
		ყვითლად. და ესე იყო ღვაწლისაგან შიშისა მისისა და აღივსო პირი მისი 
		ოფლითა, რაჟამს ეტყოდა იგი ამას, დაჴსნდა და მოაკლდა. </td>
	</tr>
	<tr>
		<td valign="top">&nbsp;</td>
		<td valign="top">&nbsp;</td>
		<td valign="top">19</td>
		<td valign="top">და მეფე ასჳრეოს შეძრწუნებულ იყო ფრიად და ყოველნი 
		მსახურნი მისნი. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>