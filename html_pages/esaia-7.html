<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 7)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი მეშვიდე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
იუდას მეფის ახაზის დროს, იოთამის ძისა, ყუზიას ძისა, გამოვიდნენ რეცინ არამის მეფე 
და ფეკახ რემალიას ძე, ისრაელის მეფე, იერუსალიმის ასაღებად, მაგრამ ვერ აიღეს. </p>
		</td>
		<td width="2%" valign="top">1</td>
		<td width="48%" valign="top">
<p>და იქმნა დღეთა შინა აქაზისთა და იოათამისთა ძისა ოზიასთა, მეფისა იუდაჲსთა, 
აღმოვიდა რაასონ, მეფე არამისა და ფაკე, ძე რომაელისი, მეფისა ისრაჱლისა, 
იერუსალჱმსა ზედა ბრძოლად მისსა, და ვერ შეუძლეს გამოღება მისი. </p>
		</td>
	</tr>
	<tr>
		<td valign="top">2</td>
		<td valign="top">ემცნო დავითის სახლს: ეფრემში დაბანაკდა არამიო. მაშინ 
		შეირხა მისი გული და მისი ხალხის გული, როგორც ხეები ირხევიან ტყეში 
		ქარისაგან. </td>
		<td valign="top">2</td>
		<td valign="top">და მითხრობილ იქმნა სახლისა მიმართ დავითისისა თქუმითა: 
		შეერთჴმავდა არამ ეფრემის თანა. და განჰკრთა სული მისი და სული ერისა 
		მისისა ვითარსახედ ოდენ მაღნარსა შინა ხე შეირყიოს ქარისა მიერ. </td>
	</tr>
	<tr>
		<td valign="top">3</td>
		<td valign="top">უთხრა უფალმა ესაიას: წადით შენ და შენი შვილი 
		შეარ-იაშუბი და შეხვდით ახაზს ზემო ტბორის წყალსადენის ბოლოს, მრეცხავთა 
		მინდვრის გზაზე, </td>
		<td valign="top">3</td>
		<td valign="top">და თქვა უფალმან ესაიას მიმართ: გამოვედ შემთხუევად 
		აქაზისსა შენ და დაშთომილი იასუთ, ძე შენი, საბანელსა თანა ზენასა, გზისა 
		აგარაკისა მმურკნველისასა. </td>
	</tr>
	<tr>
		<td valign="top">4</td>
		<td valign="top">და უთხარი: მშვიდად იყავი, ნუ შეშინდები და გულს ნუ 
		შეგიღონებს აკვამლებული მუგუზლების ეს ორი კუდი - რეცინ არამელისა და 
		რემალიას ძის სიბრაზე. </td>
		<td valign="top">4</td>
		<td valign="top">და არქუ მას: დაიცევ დაწყნარებულად და ნუ გეშინინ, ნუცა 
		მოუძლურდებინ სული შენი ორთაგან შეშათა, მუგუზთა ამათ მკუმოლვარეთა, რამეთუ 
		ოდეს რისხვა გულისწყრომისა ჩემისა იქმნეს, კუალად განეკურნო და ძემან 
		არამისმან და ძემან რომაელისმან. </td>
	</tr>
	<tr>
		<td valign="top">5</td>
		<td valign="top">რადგან შეითქვნენ შენს წინააღმდეგ არამი, ეფრემი და 
		რემალიას ძე და თქვეს: </td>
		<td valign="top">5</td>
		<td valign="top">განიზრახეს განზრახვაჲ ბოროტი შენთჳს, მეტყუელთა: </td>
	</tr>
	<tr>
		<td valign="top">6</td>
		<td valign="top">გავილაშქროთ იუდაზე, დავეცეთ და გავტეხოთ, დავუსვათ მეფედ 
		ტაბეალის ძე. </td>
		<td valign="top">6</td>
		<td valign="top">აღვიდეთ იუდეად და შეზრახებულთა მათთა მოვაქცინეთ იგინი 
		ჩუენდამო და მეფე მათდა ვყოთ ძე ტაბავეელისი. </td>
	</tr>
	<tr>
		<td valign="top">7</td>
		<td valign="top">ასე ამბობს უფალი ღმერთი: ეს არ მოხდება, ეს არ იქნება! </td>
		<td valign="top">7</td>
		<td valign="top">ამათ იტყჳს უფალი საბაოთ: არა დაადგრეს განზრახვაჲ ესე, 
		არცა იყოს; </td>
	</tr>
	<tr>
		<td valign="top">8</td>
		<td valign="top">რადგან არამის თავი დამასკოა და დამასკოს თავი - რეცინი. 
		კიდევ სამოცდახუთი წელი და მოსწყდება ერს ეფრემი. </td>
		<td valign="top">8</td>
		<td valign="top">არამედ თავი არამისსა - დამასკოჲ და თავი დამასკოსა - 
		რაასინ, არამედ სამეოცთადახუთთა წელიწადთა ზე მოაკლდეს მეფობა ეფრემისი 
		ერისაგან. </td>
	</tr>
	<tr>
		<td valign="top">9</td>
		<td valign="top">ეფრემის თავი სამარიაა და სამარიის თავი - რემალიას ძე. 
		თუ არ გჯერათ, ურწმუნონი ყოფილხართ. </td>
		<td valign="top">9</td>
		<td valign="top">და თავ ეფრემისსა სომორონ და თავ სომორონისსა - ძე 
		რომაელისი, და უკეთუ არა ირწმუნოთ, არცა გულისხმა-ჰყოთ. </td>
	</tr>
	<tr>
		<td valign="top">10</td>
		<td valign="top">კვლავ უთხრა უფალმა ახაზს: </td>
		<td valign="top">10</td>
		<td valign="top">და შესძინა უფალმან სიტყვად აქაზისსა მეტყუელმან: </td>
	</tr>
	<tr>
		<td valign="top">11</td>
		<td valign="top">მოსთხოვე უფალს, შენს ღმერთს, შენთვის ნიშანი დაბლა 
		ქვესკნელიდან ან მაღლა ზესკნელიდან. </td>
		<td valign="top">11</td>
		<td valign="top">ითხოვე თავისა შენისა სასწაული უფლისა მიერ ღმრთისა 
		შენისა, სიღრმედ მიმართ, ანუ სიმაღლედ მიმართ. </td>
	</tr>
	<tr>
		<td valign="top">12</td>
		<td valign="top">უთხრა ახაზმა: არ მოვთხოვ და არ გამოვცდი უფალს. </td>
		<td valign="top">12</td>
		<td valign="top">და თქვა აქაზ: არა ვითხოო, არცა განვცადო უფალი. </td>
	</tr>
	<tr>
		<td valign="top">13</td>
		<td valign="top">უთხრა: ახლა ისმინე, დავითის სახლო, არ კმარა შენთვის, 
		რომ ხალხს აღონებ, ახლა ჩემი ღმერთიც გინდა შეაღონო? </td>
		<td valign="top">13</td>
		<td valign="top">და თქვა ისაიამან: ისმინეთ აწ, სახლო დავითისო! ნუ 
		მცირესა ღუაწლსა მიატყუებთ კაცთა, და ვითარ უფალსა მიატყუებთ ღვაწლსა? </td>
	</tr>
	<tr>
		<td valign="top">14</td>
		<td valign="top">
<p>
ამიტომ თავად მოგცემს მეუფე ნიშანს: აჰა, მუცლადიღებს ქალწული და შობს ძეს, და 
უწოდებს საბელად ემანუელს. </p>
		</td>
		<td valign="top">14</td>
		<td valign="top">
<p>ამისთჳს თჳთ უფალმან მოგცეს სასწაული თქვენ: აჰა, ქალწულმან მუცლად-იღოს და შვეს 
ძე და უწოდონ სახელი მისი ემმანუილ. </p>
		</td>
	</tr>
	<tr>
		<td valign="top">15</td>
		<td valign="top">ერბოსა და თაფლს უნდა ჭამდეს, ვიდრე ბოროტების უკუგდებას 
		და სიკეთის არჩევას არ ისწავლის. </td>
		<td valign="top">15</td>
		<td valign="top">ერბოსა და თაფლსა ჭამდეს პირველ, ანუ ცნობამდე მისსა, ანუ 
		წინააღრჩევად ბოროტისა გამოირჩიოს კეთილი; </td>
	</tr>
	<tr>
		<td valign="top">16</td>
		<td valign="top">მაგრამ ვიდრე ყრმა ისწავლიდეს ბოროტის უკუგდებას და 
		სიკეთის არჩევას, გაუდაბურდება ეს მიწა, რომელსაც შენ მისი ორი მეფის გამო 
		განუდექი. </td>
		<td valign="top">16</td>
		<td valign="top">რამეთუ ვიდრე ცნობადმდე ყრმისა მის კეთილისა, გინა 
		ბოროტისა, შეურაცხ-ყოს ბოროტი და გამოირჩიოს კეთილი და დაშთომილ იქმნეს 
		ქუეყანა, რომლისად შენ გეშინის, პირისაგან ორთა მეფეთასა. </td>
	</tr>
	<tr>
		<td valign="top">17</td>
		<td valign="top">ისეთ დღეებს მოგივლენს უფალი შენ და შენს ხალხს, და შენი 
		მამის სახლს, როგორიც არ დამდგარა იუდასგან ეფრემის განდგომის დღიდან - 
		მოგივლენს აშურის მეფეს. </td>
		<td valign="top">17</td>
		<td valign="top">არამედ მოაწინეს უფალმან შენ ზედა და ერსა შენსა ზედა და 
		სახლსა ზედა მამისა შენისასა დღენი, რომელნი აროდეს მოიწინეს დღითგან, 
		რომლით განეჴუა ეფრემ იუდაჲსგან, მეფე ასსურასტანელთა. </td>
	</tr>
	<tr>
		<td valign="top">18</td>
		<td valign="top">იმ დღეს სტვენით მოუხმობს უფალი ბუზებს, ეგვიპტის 
		ჭაობებში რომ არიან, და ფუტკრებს, აშურის ქვეყანაში რომ არიან. </td>
		<td valign="top">18</td>
		<td valign="top">და იყოს მას დდესა შინა: მოუწოდს უფალი მწერთა, რომელნი 
		უფლებენ კვრძოსა ზედა მდინარისა ეგჳპტისასა, და ფუტკარსა, რომელ არს 
		სოფელსა ასსურასტანელთასა. </td>
	</tr>
	<tr>
		<td valign="top">19</td>
		<td valign="top">მოვლენ და შეესევიან გაუდაბურებულ ხეობებს, კლდეთა 
		ნაპრალებს, ყოველ ძეძვნარს და ყოველ საძოვარს. </td>
		<td valign="top">19</td>
		<td valign="top">და შევიდენ და განისუენონ ყოველთა ჴევნებთა შინა 
		სოფლისათა და ნაპრალებსა შორის კლდეთასა და ქუაბთა შინა და ყოველთა 
		დანახეთქთა და ქუეშე ყოველსა ხესა. </td>
	</tr>
	<tr>
		<td valign="top">20</td>
		<td valign="top">იმ დღეს გაუპარსავს ჩემი მეუფე მდინარის გაღმიდან 
		ნაქირავები სამართებლით - აშურის მეფით - თავს და ფეხის ბალანს და წვერსაც 
		მოკვეცავს. </td>
		<td valign="top">20</td>
		<td valign="top">მას დღესა შინა აყჳნვიოს უფალმან საყჳნველთა დიდთა და 
		განმწმედელთა წიაღ კერძო მდინარესა მეფისა ასურასტანელთასა, თავი და თმანი 
		ფერჴთანი და წუერი მოუღოს. </td>
	</tr>
	<tr>
		<td valign="top">21</td>
		<td valign="top">იმ დღეს გამოზრდის კაცი ერთ დეკეულს და ორ ცხვრს. </td>
		<td valign="top">21</td>
		<td valign="top">და იყოს მას დღესა შინა: განზარდოს კაცმან დიაკეული 
		ზროხათა და ორნი ცხოვარნი. </td>
	</tr>
	<tr>
		<td valign="top">22</td>
		<td valign="top">რა რძესაც მოიწველიან, იმის ერბოს შეჭამს, რადგან ერბოთი 
		და თაფლით გამოიკვებება ქვეყანაში დარჩენილი მთელი ხალხი. </td>
		<td valign="top">22</td>
		<td valign="top">და იყოს სავსედ ქმნისაგან სძისა, ერბოსა და თაფლსა ჭამდეს 
		ყოველი დაშთომილი ქუეყანასა ზედა. </td>
	</tr>
	<tr>
		<td valign="top">23</td>
		<td valign="top">იმ დღეს ყოველი ადგილი, სადაც ათასი ვერცხლის საღირალი 
		ათასი ძირი ვაზი იყო ჩაყრილი, ჯაგნარად და ეკალ-ნარად გადაიქცევა. </td>
		<td valign="top">23</td>
		<td valign="top">და იყოს მას დღესა შინა ყოველი ადგილი, სადაცა, უკეთუ 
		იყვნენ ათასნი ვენაჴნი ათასთა სიკილათანი, კორდად იყვნენ და ეკლად. </td>
	</tr>
	<tr>
		<td valign="top">24</td>
		<td valign="top">მშვილდ-ისრებით შემოვლენ იქ, რადგან მთელი ქვეყანა 
		ჯაგნარად და ეკალ-ნარად იქნება გადაქცეული. </td>
		<td valign="top">24</td>
		<td valign="top">ისრებისა თანა და მშჳლდისა შევიდენ მუნ, რამეთუ კორდ და 
		ეკლებ იყოს ყოველი ქუეყანა: </td>
	</tr>
	<tr>
		<td valign="top">25</td>
		<td valign="top">ვერცერთ მთაზე, რომელიც თოხით ითოხნებოდა, ვერ მიხვალ 
		ჯაგნარისა და ეკალ-ნარის შიშით; ხარების გასარეკი და ცხვრების გასათელი 
		გახდება იგი. </td>
		<td valign="top">25</td>
		<td valign="top">და ყოველი მთა მოჴნვით მოიჴნას, და არა ზედა მივიდეს მუნ 
		შიში, რამეთუ იყოს სიკორდისაგან და ეკლისა საძოვარ ცხოვრისა და 
		დასათრგუნველ ზროხისა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>