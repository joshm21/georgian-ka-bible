<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იერემია წინასწარმეტყველი (თავი 39)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იერემია წინასწარმეტყველი</h1>
<h2>თავი ოცდამეცხრამეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
იუდას მეფის, ციდკიას მეცხრე წელს, მეათე თვეს, მოადგა ბაბილონის მეფე 
ნაბუქოდონოსორი მთელი თავისი ლაშქრითურთ იერუსალიმს და ალყა შემოარტყა. </p>
		</td>
		<td width="2%" valign="top">1</td>
		<td width="48%" valign="top">
<p>და იქმნა წელსა მეცხრესა, სედეკია მეფისა იუდაჲსასა, თთუესა მეათესა, მოვიდა 
ნაბუქოდონოსორ მეფე ბაბილონისაჲ, და ყოველი ძალი მისი იერუსალიმსა ზედა, და 
ჰბრძოდეს მას. </p>
		</td>
	</tr>
	<tr>
		<td valign="top">2</td>
		<td valign="top">ციდკიას მეთერთმეტე წელს, მეოთხე თვის მეცხრე დღეს გატყდა 
		ქალაქი. </td>
		<td valign="top">2</td>
		<td valign="top">და მეათესა წელსა სედეკია მეფისასა, თუესა მეოთხესა, 
		ცხრასა თთჳსასა, განიპო ქალაქი. </td>
	</tr>
	<tr>
		<td valign="top">3</td>
		<td valign="top">შემოვიდნენ ბაბილონის მეფის სარდლები და შუა კარიბჭესთან 
		გაჩერდნგნ - ნერგალ-სარეცერი, სამგარნებუ, სარსექიმი, საჭურისთა უხუცესი, 
		ნერგალ სარეგერი, რაბ-მაგი და ბაბილონის მეფის დანარჩენი სარდლები. </td>
		<td valign="top">3</td>
		<td valign="top">და შევიდეს ყოველნი მთავარნი ბაბილონისა მეფისანი, და 
		დასხდეს ბჭესა თანა საშუალსა: ნირგელ, სარსამაღად, და ნაბუსახარ, და 
		ნაბუსარი, ნაღარღა, ნასერ, რაბამაღ და ყოველნი ნეშტნი მთავარნი მეფისა 
		ბაბილონისანი. </td>
	</tr>
	<tr>
		<td valign="top">4</td>
		<td valign="top">როგორც კი დაინახეს ისინი იუდას მეფე ციდკიამ და მისმა 
		მეომრებმა, გაიქცნენ და გავიდნენ ღამით ქალაქიდან მეფის ბაღის გზით, 
		კარიბჭეში, ორ კედელს შორის რომ არის, და დაადგნენ ყარაბას გზას. </td>
		<td valign="top">4</td>
		<td valign="top">ხოლო იქმნა რაჟამს იხილნა იგინი სედეკია, მეფემან 
		იუდაჲსმან, და ყოველთა კაცთა ბრძოლისათა, ივლტოდეს, და გამოჴდეს ღამე 
		ქალაქისაგან გზით მტილისა მეფისაჲთ, ბჭისა მიერ საშუალისა ორთა ზღუდეთაჲსა, 
		და გამოვიდეს გზად უდაბნოსა არავიასასა. </td>
	</tr>
	<tr>
		<td valign="top">5</td>
		<td valign="top">უკან დაედევნა მათ ქალდეველთა ლაშქარი და მიეწია ციდკიას 
		იერიქონის ველზე. შეიპყრეს და მიჰგვარეს ნაბუქოდონოსორს, ბაბილონის მეფეს, 
		რიბლაში, ხამათის ქვეყანაში, და მანაც განაჩენი გამოუტანა ციდკიას. </td>
		<td valign="top">5</td>
		<td valign="top">და დევნა-ყო ძალმან ქალდეველთამან უკუანაგან მათსა, და 
		ეწინეს სედეკიას არავოდს შინა იერიქოჲსასა, და შეიპყრეს იგი და აღმოიყვანეს 
		იგი ნაბუქოდონოსორის მიმართ, მეფისა ბაბილონისა, დევლათას შინა, ქუეყანასა 
		ეთამისასა და იტყოდა მის თანა მსჯავრთა. </td>
	</tr>
	<tr>
		<td valign="top">6</td>
		<td valign="top">თვალწინ დაუხოცა რიბლაში ბაბილონის მეფემ შვილები 
		ციდკიას. იუდაელი წარჩინებულნიც დახოცა ბაბილონის მეფემ. </td>
		<td valign="top">6</td>
		<td valign="top">და მოსწყჳდნა მეფემან ბაბილონისამან ძენი სედეკიაჲსნი 
		დევლათას შინა წინაშე თუალთა მისთა, და მოსწყჳდნა ყოველნი აზნაურნი 
		იუდაჲსანი მეფემან ბაბილონისმან. </td>
	</tr>
	<tr>
		<td valign="top">7</td>
		<td valign="top">თვალები დათხარა ციდკიას და ბორკილები დაადო, რომ 
		ბაბილონში წაეყვანათ. </td>
		<td valign="top">7</td>
		<td valign="top">და თუალნი სედეკიაჲსნი დააბრმნა და შეკრა იგი ბორკილებითა 
		რვალისაჲთა, წარყვანებად იგი ბაბილონად. </td>
	</tr>
	<tr>
		<td valign="top">8</td>
		<td valign="top">მეფის სასახლე და ხალხის სახლები გადაწვეს ქალდეველებმა 
		და იერუსალიმის კედლები დაანგრიეს. </td>
		<td valign="top">8</td>
		<td valign="top">და სახლი მეფისა და სახლები ერისაჲ მოწუეს ქალდეველთა 
		ცეცხლითა, და ზღუდე იერუსალიმისაჲ დაარღჳეს. </td>
	</tr>
	<tr>
		<td valign="top">9</td>
		<td valign="top">ხოლო დანაშთომი ხალხი, ვინც ქალაქში დარჩა, და მის 
		მხარეზე გადასულნი, და დანაშთომი ხალხი, ვინც დრჩა, ბაბილონში გადაასახლა 
		ნებუზარადანმა. </td>
		<td valign="top">9</td>
		<td valign="top">და ნეშტი ერისაჲ, დაშთომილი ქალსა შინა და შეცჳვნებულნი, 
		რომელნი შესცჳვნებოდეს მას, და ნეშტნი ერისანი დაშთომილნი განასახლნა 
		ნაბუზარდან მთავარქონდაქარმან ბაბალიონად. </td>
	</tr>
	<tr>
		<td valign="top">10</td>
		<td valign="top">
<p>
ღარიბ-ღატაკნი, რომელთაც არაფერი ებადათ, დატოვა ნებუზარადანმა, ქონდაქართუხუცესმა, 
იუდას ქვეყანაში და მისცა მათ ვენახები და ყანები იმავე დღეს. 
</p>
		</td>
		<td valign="top">10</td>
		<td valign="top">
<p>ხოლო ერისაგან დავრდომილნი, რომელთა არა აქუნდა არარაჲ, დაუტევნა ნაბუზარდან 
მთავარქონდაქარმან ქუეყანასა შინა იუდაჲსასა და სცა მათ ვენაჴები და სარწყავები მას 
დღესა შინა. </p>
		</td>
	</tr>
	<tr>
		<td valign="top">11</td>
		<td valign="top">
ხოლო იერემიას საქმე ნებუზარადანს, ქონდაქართუხუცესს, მიანდო ბაბილონის მეფემ და 
უთხრა: </td>
		<td valign="top">11</td>
		<td valign="top">და ამცნა ნაბუქოდონოსორ, მეფემან ბაბილონისამან, 
		იერემიაჲსთჳს ნაბუზარდანს მთაეარქონდაქარსა მეტყველმან: </td>
	</tr>
	<tr>
		<td valign="top">12</td>
		<td valign="top">
წაიყვანე და თვალი გეჭიროს მასზე, არაფერი დაუშავო, არამედ ისე მოექეცი, როგორც 
თავად გითხრას. </td>
		<td valign="top">12</td>
		<td valign="top">მიიყვანე იგი და თვალნი შენნი დასხენ მას ზედა, და ნუ 
		უყოფ მას ნურას ბოროტსა, არამედ რამეთუ ვითარცა-რაჲ თქუას შენდამი, ეგრეთ 
		ყავ მის თანა. </td>
	</tr>
	<tr>
		<td valign="top">13</td>
		<td valign="top">
გაგზავნეს ხალხი ნებუზარადანმა, ქონდაქართუხუცესმა, ნებუშაზბანმა, 
საჭურისთუხუცესმა, ნერგალ-სარეცერმა, რაბ-მაგმა და ბაბილონის მეფის დიდებულებმა, </td>
		<td valign="top">13</td>
		<td valign="top">ხოლო მიავლინა ნაბუზარდან მთავარქონდაქარმან და ნაბუსარ 
		საჭურისმთავარმან, სექქიმ, ნაბსარი, ნირგელ, სარასარრა ბამაღ და ყოველთა 
		დიდებულთა მეფისა ბაბილონისთა. </td>
	</tr>
	<tr>
		<td valign="top">14</td>
		<td valign="top">
გაგზავნეს და მოაყვანინეს იერემია საყარაულო ეზოდან და ჩააბარეს გედალიას, ასიკამის 
ძეს, შაფანის ძეს, რომ შინ გაეშვა. ასე დარჩა იგი ხალხში. </td>
		<td valign="top">14</td>
		<td valign="top">და მოიყვანეს იერემია ეზოჲთ საპყრობილისაჲთ და მისცეს იგი 
		გოდოლიაჲს მიმართ, ძისა აქიკამისა, ძისა საფანისსა, და განიყვანეს იგი 
		დეფნიდ და დაჯდა საშუალ ერისა. </td>
	</tr>
	<tr>
		<td valign="top">15</td>
		<td valign="top">
საყარაულო ეზოში პატიმრად ყოფნისას უფლის სიტყვა იყო იერემიას მიმართ ნათქვამი: </td>
		<td valign="top">15</td>
		<td valign="top">და იერემიაჲს მიმართ იქმნა სიტყვა უფლისაჲ ყოფასაღა მისსა 
		შეწყინებით ეზოსა შინა საპყრობილისასა მეტყველი: </td>
	</tr>
	<tr>
		<td valign="top">16</td>
		<td valign="top">
წადი, უთხარი ყებედ-მელექს, ეთიოპიელს: ასე ამბობს-თქო ცაბაოთ უფალი, ისრაელის 
ღმერთი; აჰა, ბოროტად ავახდენ ამ ქალაქზე ჩემს სიტყვებს, არა კეთილად. იმ დღესვე, 
შენს წინაშე ახდება ყველაფერი. </td>
		<td valign="top">16</td>
		<td valign="top">ვიდოდე და თქუ აბდემელექის მიმართ ეთიოპისა მეტყუელმან: 
		ესრეთ თქუა უფალმან ძალთამან, ღმერთმან ისრაილისამან: აჰა, მე მოვიღებ 
		სიტყუასა ჩემსა ქალაქსა ამას ზედა საბოროტოდ და არსაკეთილოდ, და იყვნენ 
		წინაშე პირსა შენსა მას დღესა შინა, და გაცხოვნო შენ მას დღესა შინა, - 
		თქუა უფალმან, - და არ მიგცე შენ ჴელთა კაცთასა, რომელთაგან შენ გეშინის 
		პირისაგან მათისა. </td>
	</tr>
	<tr>
		<td valign="top">17</td>
		<td valign="top">
შენ დაგიფარავ იმ დღეს, ამბოხს უფალი, და არ ჩავარდები იმ ხალხის ხელში, ვისიც 
გეშინია. </td>
		<td valign="top">17</td>
		<td valign="top">&nbsp;</td>
	</tr>
	<tr>
		<td valign="top">18</td>
		<td valign="top">
ნამდვილად გიხსნი და მახვალით არ დაეცემი, ნადავლად დაგრჩება სიცოცხლე, რადგან ჩემი 
იმედი გქონდა, ამბობს უფალი. </td>
		<td valign="top">18</td>
		<td valign="top">რამეთუ საცხოვნებელმან გაცხოვნო შენ. და მახჳლსა შორის არ 
		შეჰვარდე, და იყოს სული შენი მოპოვნებულ, რამეთუ ესევდ ჩემდამო, - თქუა 
		უფალმან. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>