<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მიქა წინასწარმეტყველი (თავი 2)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მიქა წინასწარმეტყველი</h1>
<h2>თავი მეორე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
ვაი ავისმზრახველთ და ბოროტისმოქმედთ, განთიადისას რომ სჩადიან თავიანთ საწოლებზე, 
როცა ძალა აქვთ ხელებში! </p></td>
		<td width="2%" valign="top">1</td>
		<td width="48%" valign="top">
<p>იქმნნეს შემრაცხელ შრომათა და მთქმელ ძჳრთა საწოლთა ზედა მათთა და მეყსეულად. 
დღისი და ნათლივ აღასრულებდეს მათ მით, რამეთუ არა აღიხუნეს ღმრთისა მიმართ ჴელნი 
მათნი </p></td>
	</tr>
	<tr>
		<td valign="top">2</td>
		<td valign="top">მოუნდებათ ყანები და იტაცებენ, სახლები - და მიაქვთ; 
		ავიწროებენ კაცსა და მის სახლს, ადამიანს და მის სამკვიდროს. </td>
		<td valign="top">2</td>
		<td valign="top">გული უთქმიდა აგარაკებთა და იტაცებდეს ობოლთა და სახლებსა 
		ჰმძლავრობდეს და დაიტაცებდეს კაცსა და სახლსა მისსა, კაცსა და 
		სამკჳდრებელსა მისსა. </td>
	</tr>
	<tr>
		<td valign="top">3</td>
		<td valign="top">ამიტომ ასე ამბობს უფალი: აჰა, ბოროტს ვიზრახავ ამ 
		მოდგმაზე, რომლისგანაც ვერ გაითავისუფლებთ კისრებს და გამართულად ვერ 
		ივლით, რადგან ავი დროება იქნება. </td>
		<td valign="top">3</td>
		<td valign="top">ამისთვის, ამათ იტყჳს უფალი, აჰა, მე ვგულის-ვსიტყუავ 
		ტომსა ამას ზედა ბოროტთა, რომელთაგან ვერ აღიხუმიდეთ ქედთა თქუნთა და ვერ 
		ხჳდოდით მართლიად, რამეთუ ჟამი ბოროტი არს. </td>
	</tr>
	<tr>
		<td valign="top">4</td>
		<td valign="top">იმ დღეს შეთხზავენ თქვენზე იგავს, გაიმართება გლოვა და 
		ითქმება: გაძარცულნი ვართ! ჩემი ხალხის ხვედრი სხვას შეხვდა! როგორ 
		გამცილდა! ჩვენ დამატყვევართ დაუნაწილდა ჩვენი ყანები. </td>
		<td valign="top">4</td>
		<td valign="top">მას დღესა შინა მოღებულ იქმნეს თქუენ ზედა იგავი. და 
		იგოდებოდეს გოდებაჲ, კილოჲთა მეტყუელი: საარებაჲ ვისაარებეთ. ნაწილი ერისა 
		ჩემისა განინაწილა ვითარცა საბელითა. და არა იყო მაყენებელი მისი მოქცევად, 
		აგარაკნი ჩუენნი განინაწილნეს. </td>
	</tr>
	<tr>
		<td valign="top">5</td>
		<td valign="top">ამიტომ არ გეყოლება უფლის კრებულში წილისყრით მიწის 
		გამზომელი. </td>
		<td valign="top">5</td>
		<td valign="top">ამისთჳს არა იყოს შენდა დამდებელ საბლსა წილსა შორის 
		ეკლესიასა შინა უფლისასა </td>
	</tr>
	<tr>
		<td valign="top">6</td>
		<td valign="top">ნუ ქადაგებთ, მოქადაგენო! არ უქადაგოთ მათ, ვინც ვერ 
		გაექცევა სირცხვილს. </td>
		<td valign="top">6</td>
		<td valign="top">ნუ სტირთ ცრემლითა, ნუცა ცრემლოიან ამათ ზედა, რამეთუ 
		არცა განეშოროს ყუედრება </td>
	</tr>
	<tr>
		<td valign="top">7</td>
		<td valign="top">ნათქვამია, იაკობის სახლო: განა სულმოკლეა უფალი? ასეთია 
		მისი საქმეები? განა კეთილი არ მოაქვს ჩემ სიტყვებს იმათთვის, ვინც წრფელად 
		იქცევა? </td>
		<td valign="top">7</td>
		<td valign="top">მეტყუელი: სახლმან იაკობისამან განარისხა სული უფლისაჲ, 
		უკეთუ ესენი სიმარჯუე მათდა არიან. არა სიტყუანი მისნი კეთილ მის თანა და 
		აღმართებით ვიდოდიან და წინაშე ერი ჩემი </td>
	</tr>
	<tr>
		<td valign="top">8</td>
		<td valign="top">ადრიდანვე მტრად აღდგა ჩემი ხალხი, ადრევე ხდიდით 
		ტანისამოსს არხეინად მომავალთ, ბრძოლიდან დაბრუნებულთ. </td>
		<td valign="top">8</td>
		<td valign="top">მტერად აღუდგა წინაშე მშჳდობისა მისისა. ტყავი მისი 
		განჴადეს მიღებად სასოებისა შემუსრვაჲ ბრძოლისაჲ. </td>
	</tr>
	<tr>
		<td valign="top">9</td>
		<td valign="top">
ჩემი ერის ქალებს მათი სანუკვარი სახლებიდან ერეკებით; მათ ბავშვებს სამუდამოდ 
ართმევთ ჩემს დიდებას. </td>
		<td valign="top">9</td>
		<td valign="top">ამისთჳს წინამძღუარნი ერისა ჩემისანი განვარდენ სახლთაგან 
		შუებისა მათისათა, ბოროტთათჳს სიმარჯუეთა განცჳვეს. მიეახლენით მთათა 
		საუკუნეთა. </td>
	</tr>
	<tr>
		<td valign="top">10</td>
		<td valign="top">ადექით და წადით, არ არის აქ განსასვენებელი ადგილი; 
		უწმიდურობის გამო გაიტანჯება და მწარე იქნება სატანჯველი. </td>
		<td valign="top">10</td>
		<td valign="top">
აღდეგ და ვიდოდე, რამეთუ არა არს შენდა განსუენება. არაწმინდებისათჳს განიხრწნენით 
ხრწნილებითა. </td>
	</tr>
	<tr>
		<td valign="top">11</td>
		<td valign="top">
ოჰ, ერთი მოიტყუებდეს ქარისა და სიცრუის მდევნელი კაცი: მე გიქადაგებთ ღვინოზე და 
თაფლუჭზეო. ის იქნებოდა ამ ხალხის ქადაგი. </td>
		<td valign="top">11</td>
		<td valign="top">
იდევნენით არცა ერთის ვის მდევრობასა, რომელი დამტკიცნა ტყუილთა. გწთოდა შენ ღჳნოდ 
და მთრვალობად, და იყოს ქუეყანისაგან წუეთი ერისა ამის </td>
	</tr>
	<tr>
		<td valign="top">12</td>
		<td valign="top">
მთლიანად შეგკრებ, იაკობ, თავს მოვუყრი ისრაელის ნატამალს; ერთად დავსხამ როგორც 
ცხვარს ფარეხში; როგორც ფარა თავის სადგომში, ისე ახმაურდება კაცთა სიმრავლისგან. </td>
		<td valign="top">12</td>
		<td valign="top">შეკრებული შეკრბეს იაკობ, ყოვლისა თანა მომლოდე მოველოდი 
		ნეშტთა ისრაჱლისათა. დავდვა მოქცევაჲ მათი, ვითარცა ცხოვარნი ჭირსა შინა, 
		ვითარცა სამწყსო საშუალ საწოლისა მათისა განვლიდენ, კაცთაგან </td>
	</tr>
	<tr>
		<td valign="top">13</td>
		<td valign="top">მათ წინ აივლის კედლის მნგრეველი, გაანგრევენ და გაივლიან 
		და უკანვე გამოვლენ; ჩაივლის მათ წინ მათი მეფე და უფალი მათ სათავეში. </td>
		<td valign="top">13</td>
		<td valign="top">განკუეთილებისათჳს პირისა მათისა განჰკუეთეს და განვლეს 
		ბჭე და განვიდა მისგან. და განვიდა მეფე მათი წინაშე პირსა მათსა, ხოლო 
		უფალი უძღოდის მათ. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>