<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იერემია წინასწარმეტყველი (თავი 43)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იერემია წინასწარმეტყველი</h1>
<h2>თავი ორმოცდამესამე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
როცა ბოლომდე გამოუცხადა იერემიამ ხალხს უფლის, მათი ღვთის სიტყვები, რაც დააბარა 
მას უფალმა, მათმა ღმერთმა მათთვის სათქმელად,
</p>
		</td>
		<td width="2%" valign="top">1</td>
		<td width="48%" valign="top">
<p>და იქმნა, ვითარცა დასცხრა იერემია მეტყუელი ერისა მიმართ ყოველთა ამათ სიტყუათა 
უფლისა ღმრთისა მათისათა, რომელ მოავლინნა უფალმან ღმერთმან მათა ყოველნი სიტყუანი 
ესე. </p>
		</td>
	</tr>
	<tr>
		<td valign="top">2</td>
		<td valign="top">მაშინ უთხრეს ყაზარია ჰოშაყიას ძემ, იოხანან კარეახის ძემ 
		და სხვა ამპარტავანმა ხალხმა იერემიას: ტყუილს ლაპარაკობ. არ დაუბარებია 
		შენთვის უფალს, ჩვენს ღმერთს, ნუ წახვალთო ეგვიპტეში დასარჩენად. </td>
		<td valign="top">2</td>
		<td valign="top">და თქუა აზარია, ძემან მაასესმან, და იოანან, ძემან 
		კარიესმან, და ყოველთა მამაკაცთა ამპარტავანთა მეტყუელთა იერემიაჲსთა 
		მთქმელთა: ტყუილ არს, არ მოგავლინა შენ უფალმან ჩუენდა მომართ მეტყუელმან: 
		ნუ შეხუალთ ეგჳპტედ დამკჳდრებად მუნ, </td>
	</tr>
	<tr>
		<td valign="top">3</td>
		<td valign="top">არამედ ბარუქ ნერიას ძემ წაგაქეზა ჩვენს წინაღმდეგ, რათა 
		ქალდეველთა ხელში ჩაგვაგდოს, რომ ამოგვწყვიტონ ან ბაბილთნში გადაგვასახლონ. </td>
		<td valign="top">3</td>
		<td valign="top">არამედ ბარუქ, ძე ნირისი, აღგძრავს შენ ჩუენდა მომართ, 
		რაჲთა მიმცნეს ჩუენ ჴელთა ქალდეველთასა მოკუდენად ჩუენდა და განსახლვად 
		ჩუენდა ბაბილონად. </td>
	</tr>
	<tr>
		<td valign="top">4</td>
		<td valign="top">არ ისმინეს იოხანან კარეახის ძემ და მხედართმთავრებმა 
		უფლის ხმა, რომ ქვეყანაში დარჩენილიყვნენ. </td>
		<td valign="top">4</td>
		<td valign="top">და არა ესმინა იოანან, ძე კარიესი, და ყოველნი მთავარნი 
		ძალისანი და ყოველი ერი ჴმასა უფლისასა დაშენებად იუდას შორის. </td>
	</tr>
	<tr>
		<td valign="top">5</td>
		<td valign="top">წაიყვანეს იოხანან ვარეახის ძემ და მხედართმთავრებმა 
		იუდას ნატამალი, რომელიც იუდას ქვეყანაში დაბრუნდა საცხოვრებლად სხვადასხვა 
		ქვეყნებიდან, სადაც გაფანტული იყო - </td>
		<td valign="top">5</td>
		<td valign="top">და მიიყვანნა იოანან, ძემან კარიესმან, და ყოველთა 
		მთავართა ძალისათა ყოველნი დაშთომილნი იუდაჲსანი, უკმოქცეულნი ყოველთაგან 
		ნათესავთა, სადა განთესულ იყვნეს, მუნ დამკჳდრებად ქუეყანასა იუდაჲსასა, </td>
	</tr>
	<tr>
		<td valign="top">6</td>
		<td valign="top">კაცები და ქალები, ბავშვები, მეფის ასულები და ყველა, 
		ვინც ნებუზარადანმა, ქონდაქართუხუცესმა, გედალია ახიკამის ძესთან, შაფანის 
		ძესთან, დატოვა (მათ შორის იყვნენ იერემია და ბარუქ ნერიას ძე) - </td>
		<td valign="top">6</td>
		<td valign="top">მამები და დედები და ჩჩჳლები და ერი და ასულნი მეფისანი 
		და სულნი, რომელნი დაუტევნა ნაბუზარდან მთავარქონდაქარმან გოდოლიას თანა, 
		ძესა აქიკამისსა, ძისა საფანისსა, და იერემია წინაწარმეტყუელი და ბარუქ, ძე 
		ნირისი. </td>
	</tr>
	<tr>
		<td valign="top">7</td>
		<td valign="top">და გაემართნენ ეგვიპტის ქვეყნისკენ; არ გაიგონეს უფლის 
		ხმა და თახფანხესში მივიდნენ. </td>
		<td valign="top">7</td>
		<td valign="top">და შთავიდეს ეგჳპტედ არსმენისა მიერ მათგან ჴმისა 
		უფლისასა, და მივიდეს ვიდრე ტაფნადმდე. </td>
	</tr>
	<tr>
		<td valign="top">8</td>
		<td valign="top">იყო უფლის სიტყვა იერემიას მიმართ ნათქვამი თახფანხესში; </td>
		<td valign="top">8</td>
		<td valign="top">და იქმნა სიტყუაჲ უფლისა იერემიაჲს მიმართ ტაფნას შინა 
		მეტყუელი: </td>
	</tr>
	<tr>
		<td valign="top">9</td>
		<td valign="top">აიღე ხელში დიდი ქვები და იუდაელთა თვალწინ ჩამარხე 
		მოზელილ თიხაში, აგურის გამთსაწვავ ქურაში, ფარაონის სასახლის შესასვლელთან 
		რომ არის, თახფანხესში. </td>
		<td valign="top">9</td>
		<td valign="top">მოიხუენ თავისა შენისად ქვანი დიდნი და დამალენ იგინი 
		მალულსა შინა და ალიზსა შორის წინა კართა თანა სახლისა ფარაოჲსთა, ტაფნათს 
		შინა, წინაშე თვალთა ძეთა იუდაჲსათა. </td>
	</tr>
	<tr>
		<td valign="top">10</td>
		<td valign="top">
უთხარი მათ: ასე ამბობს ცაბაოთ უფალი, ისრაელის ღმერთი: აჰა, ვაგზავნი, რომ 
მოვაყვანინო ნაბუქოდონოსორი, ბაბილონის მეფე, ჩემი მორჩილი, რომ დავუდგა ტახტი ამ 
ქვებზე, რომლებიც მე ჩავმარხე. მის ზემოთ გადაშლის იგი თავის ჩარდახს. </td>
		<td valign="top">10</td>
		<td valign="top">და ჰრქუა: ესრეთ თქუა უფალმან ძალთამან, ღმერთმან 
		ისრაელისამან: აჰა, მე მივავლინო და მოვიყვანო ნაბუქოდონოსორ, მეფე 
		ბაბილონისაჲ, მონაჲ ჩემი, და დადგას საყდარი მისი ზედა კერძო ქვათა ამათ, 
		რომელნი დავმალენ, და დასხნეს საჭურველნიცა მისნი ზედა კერძო მათსა, და 
		აღიხუნეს საჭურველნი მისნი მათგან, </td>
	</tr>
	<tr>
		<td valign="top">11</td>
		<td valign="top">
მოვა და დაამარცხებს ეგვიპტის ქვეყანას. ვინც სასიკვდილოა, მოკვდება; ვინც ტყვედ 
წასაყვანია, ტყვედ წაიყვანენ; ვინც მახვილის წერაა, მახვილს მიეცემა. </td>
		<td valign="top">11</td>
		<td valign="top">და შევიდეს და მოსრას ქუეყანაჲ ეგჳპტისაჲ, რომელნი 
		სიკუდიდ სიკუდილსა, და რომელნი განსახლვად განსახლვასა, და რომელნი მახჳლად 
		მახჳლსა. </td>
	</tr>
	<tr>
		<td valign="top">12</td>
		<td valign="top">
ცეცხლს წავუკიდებ ეგვიპტის ღმერთების სახლებს; ის დაწვავს მათ და ტყვედ წაასხამს. 
გადაიცვამს ეგვიპტის ქვეყანას, როგორც მწყემსი თავის ტყაპუჭს და წავა იქიდან 
დამშვიდებით. </td>
		<td valign="top">12</td>
		<td valign="top">და აღატყინოს ცეცხლი სახლებსა შინა ღმერთთა მათთასა, და 
		დაცეცხლნეს იგინი, და განტისნოს ქუეყანაჲ ეგჳპტისაჲ, ვითარცა განსტისნავს 
		მწყემსი სამოსელსა თჳსსა, და განვიდეს მშჳდობით. </td>
	</tr>
	<tr>
		<td valign="top">13</td>
		<td valign="top">
დალეწავს ბეთ-შემეშის სვეტებს, ეგვიპტის ქვეყანაში რომ არის, და ცეცხლში დაწვავს 
ეგვიპტელი ღმერთების სახლებს. </td>
		<td valign="top">13</td>
		<td valign="top">და შემუსრნეს სუეტნი მზისქალაქისანი ენონსშინანი, და 
		სახლნი ღმერთთა მათთანი დაწუნეს ცეცხლითა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>