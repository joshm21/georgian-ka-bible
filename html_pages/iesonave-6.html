<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - იესო ნავეს ძე (თავი 6)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>იესო ნავეს ძე</h1>
<h2>თავი მეექვსე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">







<p>
ჩაიკეტა იერიხონი და ჩაკეტილი იყო ისრაელიანთათვის, ვერვინ გამოდიოდა იქიდან და 
ვერვინ შედიოდა იქ. </p>
		</td>
		<td width="2%" valign="top">1</td>
		<td width="48%" valign="top">
<p>და იერიქოჲ შეყენებულ იყო და განძლიერებულ პირისაგან ძეთა ისრაჱლისათა. და არა 
ვინ გამოვიდოდა მისგან, არცა შევიდოდა. </p>
		</td>
	</tr>
	<tr>
		<td valign="top">2</td>
		<td valign="top">უთხრა უფალმა იესოს: დამაცადე, ხელში ჩაგაგდებინებ 
		იერიხონს, მის მეფეს და მებრძოლებს. </td>
		<td valign="top">2</td>
		<td valign="top">და ჰრქუა უფალმან ისოს: აჰა, ესერა, მე მოგცე ჴელთა შენთა 
		იერიქოჲ და მეფჱ მისი, რომელ არს მუნ შინა ძლიერი ძალითა. </td>
	</tr>
	<tr>
		<td valign="top">3</td>
		<td valign="top">ირგვლივ შემოუარეთ ქალაქს ყველამ, ვისაც ბრძოლა შეუძლია. 
		ერთხელ დაარტყით წრე. ასე აკეთეთ ექვსი დღის მანძილზე. </td>
		<td valign="top">3</td>
		<td valign="top">ხოლო შენ მოადგინენ მას ყოველნი მბრძოლნი გარემოჲს 
		იობელითა მით სმენად თქუენდა ჴმაჲ ნესტჳსა და იყოს, ვითარცა დაჰბეროთ 
		ნესტუსა მას, მოადგეთ ქალაქსა მას ყოველნი კაცნი მბრძოლნი გარემო ქალაქსა 
		მას ერთჯერ, ესრე ჰყოთ ექუს დღე. </td>
	</tr>
	<tr>
		<td valign="top">4</td>
		<td valign="top">შვიდმა მღვდელმა ატაროს ვერძის რქის შვიდი ბუკი კიდობნის 
		წინ. მეშვიდე დღეს შვიდგზის შემოუარეთ ქალაქს და მღვდლებმა სცენ ბუკებს. </td>
		<td valign="top">4</td>
		<td valign="top">და შჳდთა მღდელთა აღეხუნედ შჳდნი ნესტუნი იობელისნი 
		წინაშე კიდობნისა მის და დღესა მას მეშჳდესა მოადგეთ ქალაქსა მას შჳდგზის 
		და მღდელთა მათ დაჰბერონ ნესტუსა მას რქისასა. </td>
	</tr>
	<tr>
		<td valign="top">5</td>
		<td valign="top">როცა ჩაჰბერავენ ვერძის რქას და გაისმება ბუკის ხმა, 
		დასცეს დიდი ყიჟინა მთელმა ერმა და იქვე ჩაიქცევა ქალაქის კედლები, და ავა 
		ხალხი ქალაქში, თითოეული თავისი გზით. </td>
		<td valign="top">5</td>
		<td valign="top">და იყოს, რაჟამს დაჰბეროთ ნესტუთა მათ, ღაღად-ყავნ 
		ყოველმან ერმან. და ღაღადებასა შინა მათსა დაეცნენ თჳთ ზღუდენი იგი 
		ქალაქისანი და შევიდეს ყოველი ერი, შეიმართოს კაცად-კაცადმან პირისპირ 
		ქალაქად. </td>
	</tr>
	<tr>
		<td valign="top">6</td>
		<td valign="top">დაიბარა იესო ნავეს ძემ მღვდლები და უთხრა მათ: წაიღეთ 
		აღთქმის კიდობანი, შვიდმა მღვდელმა კი ვერძის რქის შვიდი ბუკით ხელში იაროს 
		კიდობნის წინ. </td>
		<td valign="top">6</td>
		<td valign="top">და შევიდა ისო, ძე ნავესი, მღდელთა მიმართ. მიუგო და 
		ჰრქუა მათ: აღიღეთ კიდობანი შჯულისაჲ. და შჳდთა მღდელთა აღიხუნენ შჳდნი 
		ნესტუნი რქისანი წინაშე კიდობნისა მის უფლისა. </td>
	</tr>
	<tr>
		<td valign="top">7</td>
		<td valign="top">უთხრა ერს: წადით და გარს შემოუარეთ ქალაქს, 
		იარაღდასხმულებმა უფლის კიდობნის წინ იარონ. </td>
		<td valign="top">7</td>
		<td valign="top">და ეტყოდა მათ და ჰრქუა: ამცენით ესა გარემო მოსლვად და 
		მოდგომად ქალაქსა მას. და მბრძოლნი თანავიდოდედ. შეჭურვილნი წინაშე 
		კიდობნისა მის უფლისა. </td>
	</tr>
	<tr>
		<td valign="top">8</td>
		<td valign="top">როგორც კი ეს უთხრა ერს იესომ, ბუკსა სცა შვიდმა 
		მღვდელმა, რომელთაც უფლის წინ მიჰქონდათ ვერძის რქის შვიდი ბუკი. უფლის 
		აღთქმის კიდობანი უკან მიჰყვებოდა მათ. </td>
		<td valign="top">8</td>
		<td valign="top">და იყო აღძრვაჲ ერისაჲ და შვიდთა მათ მღდელთა, რომელთა 
		აქუნდა შვიდნი ნესტუნი სამღდელონი, წარმოვიდენ ეგრეთვე წინაშე უფლისა, 
		ასმინედ მაგრიად და კიდობანი შჯულისა უფლისა შეუდეგინ. </td>
	</tr>
	<tr>
		<td valign="top">9</td>
		<td valign="top">
იარაღასხმულნი წინ უძღოდნენ მღვდლებს, რომელნიც ბუკებს აყვირებდნენ, ხოლო უკანანი 
მისდევდნენ კიდობანს და გზადაგზა ბუკებს აყვირებდნენ. </td>
		<td valign="top">9</td>
		<td valign="top">ხოლო მბრძოლნი იგი თანაუვიდოდედ წინ და მღდელნი იგი, 
		რომელნი ჰბერვიდენ ნესტუსა და რომელნი შეუდგენ უკუანა კიდობანსა მას 
		შჯულისა უფლისასა, გარეწარვიდოდედ და ჰბერვიდედ ნესტუსა. </td>
	</tr>
	<tr>
		<td valign="top">10</td>
		<td valign="top">ხალხს ასე უბრძანა იესომ: ნუ დასცემთ ყიჟინას და ხმას ნუ 
		გაიღებთ, სიტყვა არ დაგცდეთ ბაგიდან იმ დღემდე, ვიდრე არ გეტყვით, 
		დაეცით-მეთქი ყიჟინა და თქვენც დასცემთ ყიჟინას. </td>
		<td valign="top">10</td>
		<td valign="top">
ხოლო ერსა მას ამცნო ისო და ჰრქუა: ნუ ჰჴმობთ, ნუცაღა ვის ესმინ ჴმაჲ თქუენი ვიდრე 
დღედმდე, რომელსა გიბრძანა თქუენ ჴმობად, და მაშინ ჴმა-ჰყოთ. </td>
	</tr>
	<tr>
		<td valign="top">11</td>
		<td valign="top">
<p>
შემოუარა უფლის კიდობანმა ქალაქს, დაარტყა ერთი წრე, დაბრუნდა ბანაკში და ბანაკში 
დაიღამა. </p>
		</td>
		<td valign="top">11</td>
		<td valign="top">
<p>და შე-გარე-ვლო კიდობანმან შჯულისა უფლისამან ქალაქი და მუნთქუესვე მივიდა 
ბანაკად და იყო მუნ. </p>
		</td>
	</tr>
	<tr>
		<td valign="top">12</td>
		<td valign="top">ადგა დილაადრიანად იესო და წაიღეს მღვდლებმა უფლის 
		კიდობანი. </td>
		<td valign="top">12</td>
		<td valign="top">და დღესა მეორესა აღდგა ისო განთიად და აღიღეს მღდელთა 
		კიდობანი უფლისა </td>
	</tr>
	<tr>
		<td valign="top">13</td>
		<td valign="top">
შვიდი მღვდელი, რომელთაც მიჰქონდათ უფლის კიდობნის წინ ვერძის რქის შვიდი ბუკი, 
გზადაგზა აყვირებდა ბუკს; იარაღასხმულნი წინ მიუძღოდნენ მათ, ხოლო უკანანი უფლის 
კიდობანს მიჰყვებოდნენ და გზადაგზა აყვირებდნენ ბუკს. </td>
		<td valign="top">13</td>
		<td valign="top">
და მღდელთა მათ შჳდთა, რომელთა აქუნდეს კიდობანი, ნესტუნი, წინავიდოდეს წინაშე 
უფლისა. და მღდელნი იგი ჰბერვიდეს ნესტუთა ღა სხუაჲ იგი ყოველი ერი შევიდეს კუალად 
ბანაკად. და მისა შემდგომად შევიდენ მბრძოლნი და სხუანიცა ერნი შეუდგენ კიდობანსა 
აღთქმისა უფლისასა, და ვიდოდენ და ჰბერვიდენ ნესტვთა რქისათა. </td>
	</tr>
	<tr>
		<td valign="top">14</td>
		<td valign="top">მეორე დღესაც ერთგზის შემოუარეს ქალაქს და დაბრუნდნენ 
		ბანაკში. ასე აკეთებდნენ ექვს დღეს. </td>
		<td valign="top">14</td>
		<td valign="top">და გარემოიცუეს ქალაქი დღესა მეორესა ერთბამად და კუალად 
		წარჴდენ ბანაკადვე და ესრეთ ყუეს ექუს დღე. </td>
	</tr>
	<tr>
		<td valign="top">15</td>
		<td valign="top">მეშვიდე დღეს ადრე ადგნენ, განთიადისას, და იმავე წესით 
		შვიდგზის შემოუარეს ქალაქს; მხოლოდ ამ დღეს შემოუარეს შვიდჯერ ქალაქს. </td>
		<td valign="top">15</td>
		<td valign="top">და დღესა მას მეშჳდესა აღდგეს აღმოსლვასა ცისკრისასა და 
		შე-გარე-ვლეს ქალაქი შჳდგზის. </td>
	</tr>
	<tr>
		<td valign="top">16</td>
		<td valign="top">მეშვიდე ჯერზე, როცა ეკი დააყვირეს მღვდლებმა, უბრძანა 
		იესომ ხალხს: დაეცით ყიჟინა, რადგან ხელში ჩაგიგდოთ უფალმა ქალაქი. </td>
		<td valign="top">16</td>
		<td valign="top">და მეშჳდესა მას გარეშესლვასა დაჰბერეს მღდელთა ნესტუთა 
		მათ და ჰრქუა ისო ძეთა ისრაჱლისათა: ღაღატ-ყავთ, რამეთუ მოგცა თქუენ ქალაქი 
		ესე. </td>
	</tr>
	<tr>
		<td valign="top">17</td>
		<td valign="top">უფლისათვის უნდა იქნას დარისხებული ქალაქი და ყველაფერი, 
		რაც მასშია; მხოლოდ მეძავი რახაბი და ყველა, ვინც მასთან ერთად არის მის 
		სახლში, უნდა გადარჩნენ, რადგან ჩვენი მიგზავნილი მსტოვრები დამალა. </td>
		<td valign="top">17</td>
		<td valign="top">და იყოს ქალაქი ესე შეჩუენებულ და ყოველი, რაჲ არს მის 
		შინა ძალითა უფლისათა, ხოლო რააბ მეძავი განარინეთ და ყოველივე, რომელნი 
		იყონ სახლსა შინა მისსა, რამეთუ დამალნა მსტოვარნი, რომელნი მივავლინენი. </td>
	</tr>
	<tr>
		<td valign="top">18</td>
		<td valign="top">ოღონდ თქვენ ერიდეთ დარისხებულს, რომ თავადაც არ გახდეთ 
		დარისხებული. არაფერი აიღოთ დარისხებულიდან, რომ შეჩვენებას არ მისცეთ 
		ისრაელის ბანაკი და უბედურება არ დაატეხოთ თავზე. </td>
		<td valign="top">18</td>
		<td valign="top">ხოლო თქუენ ეკრძალენით შესაჩუენებელსა მისგან. ნუსადა 
		გულსა მოგიჴდეს თქუენ და აღიღოთ შესაჩუენებელისა მისგან და ჰყოთ ბანაკი 
		ძეთა ისრაჱლისათა შეჩუენებულ და მოგუსრნეთ ჩუენ. </td>
	</tr>
	<tr>
		<td valign="top">19</td>
		<td valign="top">მთელი ოქრო-ვერცხლი, სპილენძისა და რკინის ჭურჭელი უფლის 
		სიწმიდე უნდა იყოს, უფლის საგანძურში უნდა შევიდეს. </td>
		<td valign="top">19</td>
		<td valign="top">და ყოველი ვეცხლი და ოქროჲ, და ყოველი რვალი და რკინაჲ 
		წმიდა იყოს უფლისა, საფასედ უფლისად შეიღოს. </td>
	</tr>
	<tr>
		<td valign="top">20</td>
		<td valign="top">ახმაურდა ხალხი და დააყვირეს ბუკებიც. როგორც კი ხალხს 
		ბუკის ხმა მოესმა, დასცა ხალხმა დიდი ყიჟინა და ადგილზევე ჩამოიქცა 
		კედლები. ავიდა ხალხი ქალაქში, თითოეული თავისი გზით, და აიღეს ქალაქი. </td>
		<td valign="top">20</td>
		<td valign="top">
<p>და დაჰბერეს ნუსტჳთა მღდელთა მათ. და რაჟამს ესმა ერსა მას ჴმაჲ იგი ნესტჳთა, 
ღაღად-ყო ყოველმან ერმან ერთბამად ღაღადებითა დიდითა და ძლიერებითა და დაეცა ზღუდე 
გარემოს და აღჴდა ყოველი იგი ერი ქალაქად კაცად-კაცადი პირისპირ და იპყრეს ქალაქი 
იგი, </p>
		</td>
	</tr>
	<tr>
		<td valign="top">21</td>
		<td valign="top">
<p>
გაანადგურეს ქალაქში ყველაფერი, რაც დასარისხებელი იყო: კაცი თუ ქალი, ყმაწვილი თუ 
მოხუცებული, ცხვარ-ძროხა თუ სახედარი. </p></td>
		<td valign="top">21</td>
		<td valign="top">და შეაჩუენეს იგი და რაიცრა იყო ქალაქსა მას შინა 
		მამაკაცითგან ვიდრე დედაკაცმდე და ჭაბუკითგან მიმოხუცებულადმდე და ვიდრე 
		ჴბოდ და ცხოვრადმდე და მი-კარაულადმდე პირითა მახჳლისათა. </td>
	</tr>
	<tr>
		<td valign="top">22</td>
		<td valign="top">იმ ორ კაცს, ქვეყნის დასაზვერად რომ იყვნენ წასულნი, 
		უთხრა იესომ: მიდით მეძავი ქალის სახლში და გამოიყვანეთ იქიდან ის ქალი და 
		მისი ყველა შინაური, როგორც დაჰპირდით. </td>
		<td valign="top">22</td>
		<td valign="top">და ორთა მათ ჭაბუკთა მსტოართა ჰრქუა ისო: შევედით სახლსა 
		მას დედაკაცისასა და გამოიყვანეთ იგი მიერ ღა ყოველი რაჲცა არს მისი. </td>
	</tr>
	<tr>
		<td valign="top">23</td>
		<td valign="top">წავიდნენ მსტოვარი ბიჭები და გამოიყვანეს რახაბი, 
		მამამისი და დედამისი, მისი ძმები, ყველა, ვინც კი ჰყავდა, გამოიყვანეს 
		მთელი მისი სანათესაო და ისრაელის ბანაკს გარეთ დააყენეს. </td>
		<td valign="top">23</td>
		<td valign="top">და შევიდეს ჭაბუკნი იგი მსტოარნი მის ქალაქისანი სახლსა 
		მას დედაკაცისასა და გამოიყვანეს რააბ მეძავი და მამაჲ მისი და დედაჲ მისი 
		და ძმანი მისნი და ყოველი, რაჲცა იყო მათი და ყოველი ნათესავი მისი და 
		დაადგინეს იგი გარეშე ბანაკსა ისრაჱლისასა. </td>
	</tr>
	<tr>
		<td valign="top">24</td>
		<td valign="top">ცეცხლს მისცეს ქალაქი და ყველაფერი, რაც შიგ იყო. მხოლოდ 
		ოქრო-ვერცხლი და სპილენძისა და რკინის ჭურჭელი უფლის სახლის 
		საგანძურისათვის გადადეს. </td>
		<td valign="top">24</td>
		<td valign="top">და ქალაქი იგი დაწვეს ცეცხლითა ყოვლითურთ, რაჲცა იყო მას 
		შინა, გარნა ოქროჲსა და ვეცხლისაჲ, რვალისა, რკინისაჲ, მისცეს იგი შეღებად 
		საფასედ უფლისად. </td>
	</tr>
	<tr>
		<td valign="top">25</td>
		<td valign="top">მეძავი რახაბი, მამამისის სახლი და ყველა, ვინც კი მას 
		ჰყავდა, ცოცხალი დატოვა იესომ. დარჩა ქალი ისრაელში დღევანდლამდე, რადგან 
		დამალა მსტოვრები, რომლებიც იესომ გაგზავნა იერიხონის დასაზვერად. </td>
		<td valign="top">25</td>
		<td valign="top">და რააბ მეძავი და სახლი მისი და მამული განარინა ისო. და 
		დაეშენა შორის ისრაჱლსა მოდღეინდელად დღედმდე, რამეთუ დამალნა მსტოარნი 
		იგი, რომელ მოავლინა ისო სტუანვად იერიქოჲსა. </td>
	</tr>
	<tr>
		<td valign="top">26</td>
		<td valign="top">მაშინ დაიფიცა იესომ: წყეულიმც იყოს უფლის წინაშე ის 
		კაცი, ვინც აღადგენს და ააშენებს ამ ქალაქს, იერიხონს. თავის პირმშოზე 
		დააფუძნებს მას და თავის უმცროსზე დადგამს მის კარიბჭეს. </td>
		<td valign="top">26</td>
		<td valign="top">და აფუცა ისო მას დღესა შინა წინაშე უფლისა და თქუა: 
		წყეულ იყავნ წინაშე უფლისა კაცი იგი, რომელმან აღჰმართოს, ანუ აღაშენოს 
		ქალაქი იგი იერიქოჲ პირმშოსა ზედა თჳსსა. და დადვას საძირკველი მისი და 
		უმწემესსა ზედა მისსა აღმართნეს ბჭენი მისნი (და ეგრე ყო ოზან ბეთელმან 
		აბირონს ზედა, პირმშოსა ზედა, დადვა საძირკველი მისი. და რომელ დაუშთა 
		უმწემესი, მის ზედა აჰმართნა ბჭენი მისნი). </td>
	</tr>
	<tr>
		<td valign="top">27</td>
		<td valign="top">უფალი იყო იესოსთან და განითქვა მისი სახელი მთელს 
		ქვეყანაში. </td>
		<td valign="top">27</td>
		<td valign="top">და იყო უფალი ისოს თანა. და ისო სახელი მისი დიდ ყოველსა 
		ქუეყანასა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>