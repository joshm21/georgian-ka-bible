<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მეოთხე მეფეთა (თავი 20)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მეოთხე მეფეთა</h1>
<h2>თავი მეოცე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
იმ ხანებში სასიკვდილოდ დასნეულდა ხიზკია. მივიდა მასთან ესაია ამოცის ძე, 
წინასწარმეტყველი, და უთხრა: ასე ამბობს უფალი: ანდერძი დაუტოვე შენს სახლს, რადგან 
კვდები, ვერ გადარჩები. </p>
		</td>
		<td width="2%" valign="top">1</td>
		<td width="48%" valign="top">
<p>მათ დღეთა შინა დასნეულდა ეზეკია სიკუდილისა სენითა და შევიდა მისა ესაია 
წინაწარმეტყუელი, ძე ამოსისი, და ჰრქუა მას: ესრე იტყჳს უფალი: ბრძანე სახლისა 
შენისა, რამეთუ მოჰკუდე შენ და არა განერე. </p>
		</td>
	</tr>
	<tr>
		<td valign="top">2</td>
		<td valign="top">
კედლისკენ მიაბრუნა პირი ხიზკიამ და შეევედრა უფალს: </td>
		<td valign="top">2</td>
		<td valign="top">და მიიქცია პირი თჳსი კედლად და ილოცვიდა უფლისა მიმართ 
		და თქუა: </td>
	</tr>
	<tr>
		<td valign="top">3</td>
		<td valign="top">უფალო! გაიხსენე, მტკიცედ და წრფელი გულით რომ დავდიოდი 
		შენს წინაშე. კეთილად რომ ვიქცეოდი შენს თვალში! და მწარედ ატირდა ხიზკია. </td>
		<td valign="top">3</td>
		<td valign="top">ჵ, უფალო, მოიჴსენე, რამეთუ ვიდოდი წინაშე შენსა 
		ჭეშმარიტებით და გულითა სრულითა, სათნოებათა ვყოფდი წინაშე შენსა. და 
		ტიროდა ეზეკია ტირილითა დიდითა. </td>
	</tr>
	<tr>
		<td valign="top">4</td>
		<td valign="top">შიდა ქალაქიდან არ იყო ესაია გასული, რომ გამოეცხადა 
		უფლის სიტყვა. </td>
		<td valign="top">4</td>
		<td valign="top">და იყო ესაია ეზოსა მას დიდსა და იყო სიტყუაჲ უფლისა მისა 
		და ჰრქუა: </td>
	</tr>
	<tr>
		<td valign="top">5</td>
		<td valign="top">გაბრუნდი და უთხარი ხიზკიას, ჩემი ერის წინამძღოლს: ასე 
		ამბობს-თქო უფალი, დავითის, მამაშენის ღმერთი: შევიწყნარე შენი ვედრება, 
		დავინახე შენი ცრემლი და, აჰა, განგკურნავ. ზეგ წახვალ უფლის სახლში. </td>
		<td valign="top">5</td>
		<td valign="top">მიიქეც მუნვე და არქუ ეზეკიას, წინამძღუარსა მას ერისა 
		ჩემისასა: ესრე იტყჳს უფალი ღმერთი დავითისთჳს, მამისა შენისა: ვისმინე 
		ლოცვისა შენისა და ვიხილენ ცრემლნი შენნი. აჰა, მე განგკურნო შენ და დღესა 
		მას მესამესა აღხჳდე სახლსა მას უფლისასა. </td>
	</tr>
	<tr>
		<td valign="top">6</td>
		<td valign="top">კიდეც თხუთმეტ წელიწადს შევმატებ შენს დღეებს და აშურის 
		მეფის ხელიდან დაგიხსნით შენ და ამ ქალაქს, დავიფარავ ამ ქალაქს ჩემი 
		გულისთვის და დავითის, ჩემი მორჩილის გულისთვის. </td>
		<td valign="top">6</td>
		<td valign="top">და შევძინო დღეთა შენთა ათხუთმეტ წელ და ჴელთაგან მეფისა 
		მის ასურასტანელთასა გიჴსნე შენ და ქალაქი ეგე. და ზედამდგომელ ვეყო 
		ქალაქსა მაგას ჩემთჳს და დავითისთჳს, მონისა ჩემისა. </td>
	</tr>
	<tr>
		<td valign="top">7</td>
		<td valign="top">თქვა ესაიამ: მოიტანეთ ლეღვის ტყლაპი. მოიტანეს და 
		წყლულზე დაადეს; და განიკურნა. </td>
		<td valign="top">7</td>
		<td valign="top">და ჰრქუა ესაია: მოიღეთ ზეთი და ლეღვი და შესაქმედ ეც 
		კვერად და დაიდევ წყლულებასა მაგას და განიკურნო. </td>
	</tr>
	<tr>
		<td valign="top">8</td>
		<td valign="top">უთხრა ხიზკიამ ესაიას: რა იქნება იმის სასწაულად, რომ 
		განმკურნავს უფალი, რომ ზეგ უფლის სახლში წავალ? </td>
		<td valign="top">8</td>
		<td valign="top">და ჰრქუა ეზეკია ესაიას: რამე სასწაული იყოს, ვითარმედ 
		განმკურნოს მე უფალმან, და თუ აღვიდე მე სახლსა უფლისასა დღესა მესამესა? </td>
	</tr>
	<tr>
		<td valign="top">9</td>
		<td valign="top">
თქვა ესაიამ: ეს იყოს შენთვის სასწაულად უფლისგან, რომ აასრულებს უფალი თავის 
ნათქვამ სიტყვას. ათი საფეხურით წინ წავიდეს ჩრდილი თუ ათი საფეხურით დაბრუნდეს 
უკან? </td>
		<td valign="top">9</td>
		<td valign="top">და ჰრქუა ესაია: ესე სასწაული იყოს უფლისა მიერ, რამეთუ 
		ყოს უფალმან სიტყუაჲ იგი, რომელცა თქუა: შთავლოს აჩრდილმან ათსა მენაკსა. </td>
	</tr>
	<tr>
		<td valign="top">10</td>
		<td valign="top">
თქვა ხიზკიამ: ადვილია ჩრდილისთვის ათი საფეხურით წინსვლა; არა, უკან დაბრუნდეს 
ჩრდილი ათი საფეხურით! </td>
		<td valign="top">10</td>
		<td valign="top">
და ჰრქუა ეზეკია: ადვილ არს აჩრდილისა მის ათსა მენაკსა შთასლვა. არა ეგრე, არამედ 
უკუნიქეცინ მუნვე ათსა მენაკსა. </td>
	</tr>
	<tr>
		<td valign="top">11</td>
		<td valign="top">
<p>
შესთხოვა უფალს ესაია წინასწარმეტყველმა და უკან დააბრუნა უფალმა ჩრდილი 
საფეხურებზე, რომლებზეც ჩამოდიოდა იგი, ახაზის საფეხურებზე, ათი საფეხურით. </p>
		</td>
		<td valign="top">11</td>
		<td valign="top">
<p>და ღაღად-ყო ესაია წინაწარმეტყუელმან უფლისა მიმართ და უკუნიქცა აჩრდილი იგი ათს 
მასვე მენაკსა ვინცა და მოსრულ იყო ათითა მენაკითა. </p>
		</td>
	</tr>
	<tr>
		<td valign="top">12</td>
		<td valign="top">
ამ დროს გამოუგზავნა მეროდაქ-ბალადან ბალადანის ძემ, ბაბილონის მეფემ, ხიზკიას 
წერილები და ძღვენი, რადგან გაგებული ჰქონდა, რომ ავად იყო ხიზკია. </td>
		<td valign="top">12</td>
		<td valign="top">მას ჟამსა მოავლინა მოროდაქბალადან, ძემან ბალადანისამან, 
		მეფემან ბაბილონისამან, როატაკები და ძღუენნი ეზეკიასა, რამეთუ ესმა, 
		ვითარმედ დასნეულდა ეზეკია. </td>
	</tr>
	<tr>
		<td valign="top">13</td>
		<td valign="top">მიიღო ისინი ხიზკიამ და დაათვალიერებინა მთელი თავისი 
		საგანძური: ოქრო-ვერცხლი, ნელსურნელებანი, რჩეული ზეთი, საჭურველის სახლი, 
		ყველაფერი, რაც კი მის საუნჯეებში იპოვებოდა; ერთი ნივთიც არ დარჩენილა არც 
		მის სახლში და არც მთელს მის სამფლობელოში, რომ არ ეჩვენებინოს მათთვის 
		ხიზკიას. </td>
		<td valign="top">13</td>
		<td valign="top">და განიხარა ეზეკია მოსლვა იგი მათი და უჩუენა მათ ყოველი 
		იგი სახლი ნაქოთისა, ვეცხლი და ოქრო და საკმეველნი და ნელსაცხებელნი და 
		სახლნი საჭურჭლენი, და რაცა იპოვა საფასესა მისსა, და არა იყო სახლსა 
		მისსა, რომელი არა უჩუენა მათ ეზეკია ყოვლისა მის ჴელმწიფებისა თჳსისა. </td>
	</tr>
	<tr>
		<td valign="top">14</td>
		<td valign="top">მივიდა ესაია წინასწარმეტყველი მეფე ხიზკიასთან და უთხრა: 
		რა თქვეს ამ კაცებმა და საიდან მოვიდნენ შენთან? მიუგო ხიზკიამ: შორი 
		ქვეყნიდან მოვიდნენ, ბაბილონიდან. </td>
		<td valign="top">14</td>
		<td valign="top">და შევიდა მისა ესაია წინაწარმეტყუელი მეფისა მიმართ და 
		ჰრქუა მას: რასა გეტყოდეს შენ კაცნი ეგე, ანუ ვინ მოვიდეს შენდა? და ჰრქუა 
		ეზეკია: ქუეყანით შორით მოვიდეს ჩემდა ბაბილონით. </td>
	</tr>
	<tr>
		<td valign="top">15</td>
		<td valign="top">თქვა: რა ნახეს შენს სახლში? მიუგო ხიზკიამ: ყველაფერი 
		ნახეს, რაც სახლში მაქვს. არაფერი დარჩენილა ჩემს საუნჯეებში, რომ არ 
		მეჩვენებინა მათთვის. </td>
		<td valign="top">15</td>
		<td valign="top">და ჰრქუა: რა იხილეს სახლსა შენსა? და თქუა ეზეკია: 
		ყოველი, რაცა იყო სახლსა ჩემსა, იხილეს და არა იყო, რომელი არა უჩუენე მათ, 
		და საფასენიცა ჩემნი. </td>
	</tr>
	<tr>
		<td valign="top">16</td>
		<td valign="top">
უთხრა ესაიამ ხიზკიას: ისმინე უფლის სიტყვა: </td>
		<td valign="top">16</td>
		<td valign="top">და ჰრქუა ესაია ეზეკიას: ისმინე სიტყუაჲ უფლისა. </td>
	</tr>
	<tr>
		<td valign="top">17</td>
		<td valign="top">აჰა, დადგება დრო და ყველაფერს, რაც სახლში გაქვს, და რაც 
		შენს მამა-პაპას დღემდე მოუხვეჭავს, ბაბილონში წაიღებენ. აღარაფერი 
		დარჩება, ამბობს უფალი. </td>
		<td valign="top">17</td>
		<td valign="top">აჰა, დღენი მოვლენან და წარიღონ ყოველი, რაცა იყოს სახლსა 
		შენსა, და რომელი დაკრიბეს მამათა შენთა მოდღენდელად დღედმდე, წარიღონ 
		ბაბილოვნად და არა დაუტეონ, რამეთუ ესე სიტყუაჲ არს, რომელსა იტყოდა უფალი. </td>
	</tr>
	<tr>
		<td valign="top">18</td>
		<td valign="top">წაასხამენ შენს შვილებსაც, რომელნიც შენგან გამოვლენ, 
		რომელთაც შენ წარმოშობ; და საჭურისებად გახდიან ბაბილონის მეფის სასახლეში. </td>
		<td valign="top">18</td>
		<td valign="top">და ნაშობთა შენთაგანნიცა წარიყვანენ და ჰყუნენ საჭურის 
		სახლსა მას მეფისა მის ბაბილონელთასა. </td>
	</tr>
	<tr>
		<td valign="top">19</td>
		<td valign="top">უთხრა ხიზკიამ ესაიას: კარგია უფლის სიტყვა. შენ რომ 
		წარმოთქვი. თქვა: იქნება ჩემს მეფობაში მშვიდობა და სიმტკიცე. </td>
		<td valign="top">19</td>
		<td valign="top">და ჰრქუა ეზეკია ესაიას: კეთილ არს სიტყუაჲ ეგე, რომელ, 
		თქუა უფალმან. იყავნ მშჳდობა და ჭეშმარიტება დღეთა ჩუენთა. </td>
	</tr>
	<tr>
		<td valign="top">20</td>
		<td valign="top">ხიზკიას დანარჩენი საქმენი, ყველა მისი გმირობა, 
		წყალსატევი რომ გააკეთა და ქალაქში წყალი გაიყვანა. იუდას მეფეთა 
		მატიანეშია ჩაწერილი. </td>
		<td valign="top">20</td>
		<td valign="top">და ნეშტნი სიტყუათა ეზეკიასთანი და ყოველნი ძლიერებანი 
		მისნი და წყლისგარდამოსადინელნი იგი და ჯურღმულები იგი, რომელ ქმნა, და 
		წყალნი იგი, რომელ შეადინნა ქალაქსა მას, არა, აჰა ესერა, წერილ არიანა 
		წიგნთა დღეთა მეფეთა მათ იუდასთა? </td>
	</tr>
	<tr>
		<td valign="top">21</td>
		<td valign="top">განისვენა ხიზკიამ თავის მამა-პაპასთან. მის ნაცვლად მისი 
		ძე, მენაშე გამეფდა. </td>
		<td valign="top">21</td>
		<td valign="top">და დაიძინა ეზეკია მამათა თჳსთა თანა და მეფობდა მანასე, 
		ძე მისი, მის წილ.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>