<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 13)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი მეცამეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
განაჩენი ბაბილონისა, რომელიც იხილა ესაიამ, ამოცის ძემ: </p>
		</td>
		<td width="2%" valign="top">1</td>
		<td width="48%" valign="top">
<p>ხილვა, რომელი იხილა ესაია, ძემან ამოსისმან, ძჳნად ბაბილონისა. </p>
		</td>
	</tr>
	<tr>
		<td valign="top">2</td>
		<td width="48%" valign="top">









ხმელ გორზე აღმართეთ დროშა, ხმამაღლა გასძახეთ, ხელი დაუქნიეთ, რომ შემოვიდნენ 
მთავართა კარიბჭით. </td>
		<td valign="top">2</td>
		<td width="48%" valign="top">
მთასა ზედა ევლოანსა აღიღეთ სასწაული, აღიმაღლეთ ჴმაჲ თქუენი, ნუ გეშინინყე. 
ნუგეშინის-ეცით ჴელითა, აღაღეთ მთავართა. </td>
	</tr>
	<tr>
		<td valign="top">3</td>
		<td valign="top">მე ვუბრძანე ჩემს განწმედილთ, მოვუხმე კიდეც ჩემს ძლიერთ 
		ჩემი რისხვისათვის, ჩემი სიდიადით მოზეიმეთ. </td>
		<td valign="top">3</td>
		<td valign="top">მე დავაწესო, განწმენდილნი არიან, და მე შევკრიბნე იგინი; 
		გმირნი მოვლენ დაცხრობად რისხვისა ჩემისა, მოხარულნი ერთბამად და 
		მაგინებელნი. </td>
	</tr>
	<tr>
		<td valign="top">4</td>
		<td valign="top">მთებზე გუგუნია, თითქოს მრავალი ხალხისაგან, ერთად 
		თავშეყრილი ხალხების სამეფოთა ჟრიამული; ცაბაოთ უფალი თავად ათვალიერებს 
		საომრად გამზადებულ ლაშქარს. </td>
		<td valign="top">4</td>
		<td valign="top">ჴმაჲ ნათესავთა მრავალთა მთათა ზედა მსგავსი ნათესავთა 
		მრავალთა, ჴმა მეფეთა და ნათესავთა შეკრებულთა. უფალმან საბაოთ უბრძანა 
		ნათესავსა საჭურველით მბრძოლისა </td>
	</tr>
	<tr>
		<td valign="top">5</td>
		<td valign="top">შორი ქვეყნებიდან, ცის კიდიდან მოდიან, უფალი და მისი 
		რისხვის იარაღი მთელი ქვეყნის დასაქცევად. </td>
		<td valign="top">5</td>
		<td valign="top">მოსლვა ქუეყანისაგან შორიელისა მწუერვალისაგან 
		საფუძველისა ცისასა უფალმან და საჭურველით მბრძოლთა მისთა განხრწნად 
		ყოვლისა მკჳდროვნისა და ცოდვილთა წარწყმედად მისგან. </td>
	</tr>
	<tr>
		<td valign="top">6</td>
		<td valign="top">მოთქვამდეთ, რადგან ახლოვდება უფლის დღე, მოდის როგორც 
		რბევა ყოვლადძლიერისგან. </td>
		<td valign="top">6</td>
		<td valign="top">ვალალაებდით, რამეთუ ახლოს არს დღე უფლისაჲ და შემუსრვა 
		ღმრთისა მიერ მოიწიოს. </td>
	</tr>
	<tr>
		<td valign="top">7</td>
		<td valign="top">ამიტომაც დაუძლურდა ყოველი მკლავი და ყოველი კაცის გული 
		შემდრკალია. </td>
		<td valign="top">7</td>
		<td valign="top">ამისთჳს ყოველი ჴელი დაიჴსნას და ყოველი სული კაცისა 
		შეშინდეს. </td>
	</tr>
	<tr>
		<td valign="top">8</td>
		<td valign="top">შიშისზარი აქვთ, კრუნჩხვებმა და ტკივილებმა შეიპყრეს, 
		მშობიარე ქალივით იტანჯებიან, გაოგნებულნი შეჰყურებენ ერთმანეთს, სახეზე 
		ცეცხლი ეკიდებათ. </td>
		<td valign="top">8</td>
		<td valign="top">და შეშფოთნენ მოციქულნი და სალმობამან შეიპყრნეს იგინი, 
		ვითარცა დედაკაცისა მშობიერისამან. და ძჳრხილულ იქმნენ მოყუასი მოყუსისა 
		მიმართ, და განჰკრთენ და პირი მათი, ვითარცა ალი, შეცვალონ. </td>
	</tr>
	<tr>
		<td valign="top">9</td>
		<td valign="top">აჰა, დადგა უფლის დღე - დღე სასტიკი, დღე რისხვისა და 
		გაცეცხლებისა ქვეყნიერების იავარსაყოფად და ცოდვილთა წარსახოცად მისი 
		პირისაგან. </td>
		<td valign="top">9</td>
		<td valign="top">რამეთუ, აჰა, დღე უფლისაჲ მოვალს უკურნებელი 
		გულისწყრომისა და რისხვისა, დადებად მკჳდროანი სრული ოჴრად, და ცოდვილთა 
		წარწყმედად მისგან,</td>
	</tr>
	<tr>
		<td valign="top">10</td>
		<td valign="top">რადგან ცის ვარსკვლავები და მისი ხომლი ჩაქრებიან, 
		დაბნელდება ამომავალი მზე და მთვარე აღარ მოაფენს თავის ნათელს. </td>
		<td valign="top">10</td>
		<td valign="top">რამეთუ ვარსკულავთა ცისათა და ორიონმან და ყოველმან 
		სამკაულმან ცისამან არ მოსცენ ნათელი მათი, და დაბნელდეს მზისა 
		აღმომავალისა და მთოვარემან არ მოსცეს ნათელი თვისი. </td>
	</tr>
	<tr>
		<td valign="top">11</td>
		<td valign="top">მოვკითხავ ქვეყნიერებას მის სიავეს და ბოროტეულთ - მათ 
		დანაშაულს; ბოლოს მოვუღებ ამპარტავანთა ქედმაღლობას და მტარვალთა სიამაყეს 
		დავამდაბლებ. </td>
		<td valign="top">11</td>
		<td valign="top">და ვამცნო სოფლისა ყოვლისა ძჳრნი და უთნოთა ცოდვანი 
		მათნი, და წარვწყმიდო გინება უშჯულოთა და გინება ამპარტავანთა დავამდაბლო. </td>
	</tr>
	<tr>
		<td valign="top">12</td>
		<td valign="top">
<p>
დავაფასებ კაცს ხალას ოქროზე მეტად და ადამიანს - ოფირის ზოდზე მეტად. </p>
		</td>
		<td valign="top">12</td>
		<td valign="top">
<p>და იყვნენ დატევებულნი პატიოსან უფროს, ვიდრე ოქროჲ სოფირული უცეცხლო, და კაცი 
უფროს პატიოსან იყოს, ვიდრე ქვა სოფირული, </p>
		</td>
	</tr>
	<tr>
		<td valign="top">13</td>
		<td valign="top">ამიტომაც შევაზანზარებ ცას და შეირყევა დედამიწა თავისი 
		ადგილიდან ცაბაოთ უფლის გულისწყრომისას და მისი რისხვის ანთების დღეს. </td>
		<td valign="top">13</td>
		<td valign="top">რამეთუ ცაჲ გულმწყრალ იქმნას. და ქუეყანა შეირყიოს 
		საფუძველთათგან მისთათ გულისწყრომისა მიერ რისხვისა უფლისა საბაოთისა, 
		დღესა შინა, რომელსაცა მოიწიოს რისხვა მისი. </td>
	</tr>
	<tr>
		<td valign="top">14</td>
		<td valign="top">შეიქნებიან დევნილი ქურციკებივით და უმწყემსოდ დარჩენილ 
		ფარასავით; ყველა თავის ხალხს მიაშურებს, ყველა თავის ქვეყნისკენ გაიქცევა. </td>
		<td valign="top">14</td>
		<td valign="top">და იყვნენ დაშთომილნი, ვითარცა ქურციკი მლტოლვარვ და 
		ვითარცა ცხოვარი ცთომილი და არა იყოს შემკრებელ, ვიდრემდის კაცისა ერისა 
		მიმართ თჳსისა მიქცევად და კაცისა სოფლისა მიმართ თჳსისა დევნად, </td>
	</tr>
	<tr>
		<td valign="top">15</td>
		<td valign="top">ვისაც მიასწრებენ, განგმირავენ, ვისაც დაიჭერენ, მახვილით 
		დასცემენ. </td>
		<td valign="top">15</td>
		<td valign="top">რამეთუ, რომელიცა შევიცვა, იძლიოს და, რომელნი შეკრებულნი 
		არიან, მახჳლითა დაეცნენ. </td>
	</tr>
	<tr>
		<td valign="top">16</td>
		<td valign="top">მათი ჩვილები მათ თვალწინ გაიჭეჭყებიან, მათი სახლები 
		გაიძარცვება, მათი ცოლები გაუპატიურდებიან. </td>
		<td valign="top">16</td>
		<td valign="top">და შვილნი მათნი წინაშე მათსა განხეთქნენ და ცოლნი მათნი 
		მიიყვანნენ და სახლნი მათნი წარიტყუენნენ. </td>
	</tr>
	<tr>
		<td valign="top">17</td>
		<td valign="top">აჰა, აღვძრავ მათზე მიდიელებს, რომლებიც ვერცხლს არად 
		აგდებენ და ოქრო არ ახარებთ. </td>
		<td valign="top">17</td>
		<td valign="top">აჰა, აღვადგენ თქუენ ზედა მიდთა, რომელნი ვეცხლსა არ 
		შეჰრაცხენ, არცა ოქროსა ჴსენება აქუსყე. </td>
	</tr>
	<tr>
		<td valign="top">18</td>
		<td valign="top">მათი მშვილდები ყმაწვილკაცებს შემუსრავს; მუცლის ნაყოფს 
		არ შეიწყალენენ, ბავშვებს არ შეიბრალებს მათი თვალი. </td>
		<td valign="top">18</td>
		<td valign="top">მშჳლდვანი ჭაბუკთანი შემუსრნენ და შვილნი თქუენნი არ 
		შეიწყალნენ, არცა ძეთა შენთა ზედა ერიდნენ თუალნი მათნი. </td>
	</tr>
	<tr>
		<td valign="top">19</td>
		<td valign="top">ბაბილონი - სამეფოთა მშვენება, ქალდეველთა დიდების 
		სამკაული, დაემსგავსება უფლისგან დაქცეულ სოდომს და გომორას. </td>
		<td valign="top">19</td>
		<td valign="top">და იყოს ბაბილონი, რომელი იწოდების დიდებულ მეფისაგან 
		ქალდეველთასა, ვითარსახედ დააქცინა უფალმან სოდომაჲ და გომორრაჲ. </td>
	</tr>
	<tr>
		<td valign="top">20</td>
		<td valign="top">არასოდეს გაკაცრიელდება და არ გაშენდება უკუნისამდე; 
		არაბი არ დაიკარვებს იქ და არც მწყემსები დაიბინავებენ. </td>
		<td valign="top">20</td>
		<td valign="top">არდამკჳდრებულ იქმნეს საუკუნესა ჟამსა, არცა არ შევიდენ 
		მისდამი მრავალთა მიერ ნათესავთა, არცა არ განვლონ იგი არაბთა, არცა 
		მწყემსთა არ განისუენონ მას შინა. </td>
	</tr>
	<tr>
		<td valign="top">21</td>
		<td valign="top">უდაბნოს მხეცები გაიჩენენ იქ ბუნაგს და მიკიოტებით 
		აივსება მათი სახლები, სირაქლემები დასახლდებიან იქ და ალქაჯები გათელავენ 
		იქაურობას. </td>
		<td valign="top">21</td>
		<td valign="top">და განისუენებდენ მუნ მჴეცნი და აღივსნენ სახლნი ჴმითა, 
		და განისუენებდენ მუნ სირინოსნი და ეშმაკებნი როკვიდენ მუნ. </td>
	</tr>
	<tr>
		<td valign="top">22</td>
		<td valign="top">ტურები მოჰყვებიან კივილს გაოხრებულ სასახლეებში და 
		ველური ძაღლები აყმუვლდებიან მის საზეიმო დარბაზებში; მოაწევს მისი ჟამი და 
		მისი დღეები აღარ გაგრძელდება. </td>
		<td valign="top">22</td>
		<td valign="top">და ვირკინტავროსნი დაემკვიდრნენ მუნ და ბუდე შექმნან 
		გრძღაბთა ექინთა სახლთა შინა მისთა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>