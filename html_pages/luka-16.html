<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ახალი აღთქმა - ლუკას სახარება (თავი 16)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ახალი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ლუკას სახარება</h1>
<h2>თავი მეთექვსმეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">




<p>თავის მოწაფეებსაც უთხრა: იყთ ერთი მდიდარი კაცი და ჰყავდა მოურავი, რომელიც 
დააბეზღეს მის წინაშე, შენს ქონებას ანიავებსო. </p>
		</td>
		<td width="2%" valign="top">1</td>
		<td width="48%" valign="top">
და ეტყოდა მოწაფეთაცა: კაცი ვინმე იყო მდიდარი, რომელსა ესუა მნე. და ესე შეასმინეს 
მას, ვითარმედ განაბნია ნაყოფი მისი. </td>
	</tr>
	<tr>
		<td valign="top">2</td>
		<td valign="top">მოიხმო იგი და უთხრა: ეს რა მესმის შენზე? ჩამაბარე შენი 
		სამოურაოს ანგარიში, რადგანაც ამიერიდან აღარ გიწერია მოურაობა. </td>
		<td valign="top">2</td>
		<td valign="top">და მოუწოდა და ჰრქუა მას: რაჲ არს ესე, რომელ მესმის 
		შენთჳს? მომეც მე სიტყუაჲ სამნოჲსა შენისაჲ, რამეთუ არღარა ჴელ-გეწიფების 
		ამიერითგან მნეობად. </td>
	</tr>
	<tr>
		<td valign="top">3</td>
		<td valign="top">მაშინ მოურავმა თავის თავს უთხრა: რა ვქნა? აგერ ჩემი 
		ბატონი მოურაობას მართმევს: თოხნა მე არ შემიძლია და თხოვნა კი 
		მერცხვინება. </td>
		<td valign="top">3</td>
		<td valign="top">ხოლო მნემან მან თქუა გულსა თჳსსა: რაჲ ვყო, რამეთუ უფალი 
		ჩემი მიმიღებს სამნოსა ჩემსა? საქმედ არა ძალ-მიც, თხოვად მრცხუენის. </td>
	</tr>
	<tr>
		<td valign="top">4</td>
		<td valign="top">თუმცა ვიცი, რაც უნდა ვქნა, რომ თავის ჭერქვეშ მიმიღოს 
		ხალხმა, როცა მოურაობას ჩამომართმევენ.</td>
		<td valign="top">4</td>
		<td valign="top">უწყი, რაჲ ვყო, რაჲთა, რაჟამს გარდავდგე მნობისაგან, 
		შემიწყნარონ მე სახლთა მათთა. </td>
	</tr>
	<tr>
		<td valign="top">5</td>
		<td valign="top">მოიხმო სათითაოდ თავისი ბატონის მოვალენი და ჰკითხა 
		პირველს: რამდენი გმართებს ჩემი ბატონისა? </td>
		<td valign="top">5</td>
		<td valign="top">და მოუწოდა კაცად-კაცადსა, თანა-მდებსა უფლისა თჳსისასა 
		და ჰრქუა პირველსა მას: რაოდენი თანა-გაც უფლისა ჩემისაჲ? </td>
	</tr>
	<tr>
		<td valign="top">6</td>
		<td valign="top">მან მიუგო: ასი კასრი ზეთი. და უთხრა მას: აჰა, ინებე 
		შენი თამასუქი, დადექი სასწრაფოდ და დაწერე ორმოცდაათი. </td>
		<td valign="top">6</td>
		<td valign="top">და მან თქუა: ასი საწნეხელი ზეთისაჲ. და ჰრქუა მას: მიიღე 
		ჴელით-წერილი შენი და დაჯედ ადრე და დაწერე ერგასისი. </td>
	</tr>
	<tr>
		<td valign="top">7</td>
		<td valign="top">ახლა მეორეს ჰკითხა: შენ რამდენიღა გმართებს? და მან 
		მიუგო: ასი კოდი პური. და უთხრა მას: აჰა, ინებე შენი თამასუქი და დაწერე 
		ოთხმოცი. </td>
		<td valign="top">7</td>
		<td valign="top">მერმე სხუასა ჰრქუა: შენ რაოდენი თანა-გაც? ხოლო მან 
		თქუა: ასი სათოელი იფქლისაჲ. ჰრქუა მასცა: მიიღე ჴელით-წერილი შენი და 
		დაწერე: ოთხმეოცი. </td>
	</tr>
	<tr>
		<td valign="top">8</td>
		<td valign="top">შეაქო ბატონმა ორგული მოურავი: ფხიანად მოიქეციო; 
		ვინაიდან ამ სოფლის ძენი თავიანთ მსგავსთა შორის უფრო ფხიანნი არიან, ვიდრე 
		ნათლის ძენი. </td>
		<td valign="top">8</td>
		<td valign="top">და აქო უფალმან მნე იგი სიცრუვისაჲ, რამეთუ გონიერად ყო. 
		რამეთუ ძენი ამის სოფლისანი უგონიერეს არიან უფროჲს ძეთა ნათლისათა 
		ნათესავსა შორის მათსა. </td>
	</tr>
	<tr>
		<td valign="top">9</td>
		<td valign="top">ამიტომაც გეუბნებით, შეიძინეთ მეგობრები უსამართლო 
		სიმდიდრით, რათა, როდესაც გაღარიბდებით, მიგიღონ საუკუნო სამყოფელში. </td>
		<td valign="top">9</td>
		<td valign="top">
და მე გეტყჳ თქუენ: ისხენით თავისა თქუენისა მეგობარნი მამონაჲსა მისგან სიცრუვისა, 
რაჲთა, რაჟამს მოაკლდეთ თქუენ ამიერ, შეგიწყნარნენ თქუენ საუკუნეთა მათ საყოფელთა. </td>
	</tr>
	<tr>
		<td valign="top">10</td>
		<td valign="top">
მცირედში სანდო დიდშიც სანდოა. და მცირედში უნდო დიდშიც უნდოა. </td>
		<td valign="top">10</td>
		<td valign="top">
სარწმუნოჲ იგი მცირესა ზედა და მრავალსა ზედაცა სარწმუნო არს; და რომელი მცირესა 
ზედა ცრუ არს, მრავალსაცა ზედა ცრუ არს. </td>
	</tr>
	<tr>
		<td valign="top">11</td>
		<td valign="top">
თუ ამ ცრუ და უსამართლთ სიმდიდრეში უნდონი იყავით, ჭეშმარიტს ვინ განდობთ თქვენ?</td>
		<td valign="top">11</td>
		<td valign="top">
უკუეთუ სიცრუვისა ამას მამონასა სარწმუნო არა იქმნნეთ, ჭეშმარიტი იგი ვინ გარწმუნოს 
თქუენ? </td>
	</tr>
	<tr>
		<td valign="top">12</td>
		<td valign="top">
ანდა თუ სხვისაში უნდონი იყავით, თქვენსას ვინ მოგცემთ? </td>
		<td valign="top">12</td>
		<td valign="top">
და უკუეთუ სხჳსასა ამას სარწმუნო არა იქმნნეთ, თქუენი იგი ვინ მოგცეს თქუენ? </td>
	</tr>
	<tr>
		<td valign="top">13</td>
		<td valign="top">
არცერთ მსახურს არ შეუძლია ორი ბატონის მონობა: რადგან ან ერთს შეიძულებს და მეორეს 
შეიყვარებს, ან კიდევ ერთს შეითვისებს და მეორეს შეიზიზღებს. ვერ შესძლებთ ღმერთსაც 
ემონოთ და მამონასაც. </td>
		<td valign="top">13</td>
		<td valign="top">არავის მონასა ჴელ-ეწიფების ორთა უფალთა მონებად: ანუ 
		ერთი იგი მოიძულოს და ერთი შეიყუაროს, და ანუ ერთისაჲ თავს-იდვას და ერთი 
		შეურაცხ-ყოს. ვერ ჴელ-ეწიფების ღმრთისა მონებად და მამონაჲსა. </td>
	</tr>
	<tr>
		<td valign="top">14</td>
		<td valign="top">ისმენდნენ ყოველივე ამას ვერცხლისმოყვარე ფარისევლები და 
		დასცინოდნენ მას. </td>
		<td valign="top">14</td>
		<td valign="top">ესმოდა ესე ყოველი ფარისეველთაცა, რამეთუ ვეცხლის-მოყუარე 
		იყვნეს და შეურაცხ-ჰყოფდეს მას. </td>
	</tr>
	<tr>
		<td valign="top">15</td>
		<td valign="top">უთხრა მათ: თქვენა ხართ, მართლებად რომ მოგაქვთ თავი 
		კაცთა წინაშე, მაგრამ ღმერთი იცნობს თქვენს გულს, რადგან ის, რაც მაღალია 
		კაცთა შორის, სიბილწეა ღმერთის წინაშე. </td>
		<td valign="top">15</td>
		<td valign="top">და ეტყოდა მათ: თქუენ ხართ, რომელნი განიმართლებთ თავსა 
		თჳსთა წინაშე კაცთა, ხოლო ღმერთმან იცნის გულნი თქუენნი, რამეთუ კაცთა 
		შორის მაღალი საძაგელ არს წინაშე ღმრთისა. </td>
	</tr>
	<tr>
		<td valign="top">16</td>
		<td valign="top">
<p>
რჯული და წინასწარმეტყველნი - იოანემდე; ხოლო მას მერე ღმრთის სასუფეველი იხარება 
და ყველანი ძალით შედიან მასში. </p>
		</td>
		<td valign="top">16</td>
		<td valign="top">
რამეთუ სჯული და წინაწარმეტყუელნი ვიდრე იოვანესამდე: მიერითგან სასუფეველი 
ღმრთისაჲ ეხარების, და ყოველივე მისა მიმართ იიძულების. </td>
	</tr>
	<tr>
		<td valign="top">17</td>
		<td valign="top">უმალ ცა და მიწა გადავლენ, ვიდრე თუნდაც ერთი წერტილი 
		ამოვარდება რჯულიდან. </td>
		<td valign="top">17</td>
		<td valign="top">უადვილეს არს ცისა და ქუეყანისა წარსლვაჲ ვიდრეღა სჯულისა 
		ერთი რქაჲ დავრდომად. </td>
	</tr>
	<tr>
		<td valign="top">18</td>
		<td valign="top">ყველა, ვინც გაუშვებს თავის ცოლს და სხვას შეირთავს, 
		მრუშობს, და ყველა, ვინც ქმარგანაშვებს შეირთავს, აგრეთვე მრუშობს. </td>
		<td valign="top">18</td>
		<td valign="top">ყოველმან რომელმან განუტეოს ცოლი თჳსი და სხუაჲ შეირთოს, 
		მან იმრუშა; და რომელმან განტევებული ქმრისაგან შეირთოს, მანცა იმრუშა. </td>
	</tr>
	<tr>
		<td valign="top">19</td>
		<td valign="top">იყო ერთი მდიდარი კაცი, ძოწეული და ბისონი ეცვა და 
		ყოველდღე შლიდა ბრწყინვალე სუფრას. </td>
		<td valign="top">19</td>
		<td valign="top">კაცი ვინმე იყო მდიდარი და იმოსებოდა ძოწეულითა და 
		ბისონითა და იხარებდა დღითი-დღე ბრწყინვალედ. </td>
	</tr>
	<tr>
		<td valign="top">20</td>
		<td valign="top">იყო ერთი გლახაკიც, სახელად ლაზარე, რომელიც მის 
		ჭიშკართან ეგდო, მთლიანად დაწყლულებული. </td>
		<td valign="top">20</td>
		<td valign="top">გლახაკი ვინმე იყო, სახელით ლაზარე, დავრდომილი წინაშე 
		ბჭეთა მისთა და ქუე ძურებოდა. </td>
	</tr>
	<tr>
		<td valign="top">21</td>
		<td valign="top">ნატრობდა მდიდრის ნასუფრალით მოეკლა შიმშილი; ხოლო 
		ძაღლები მოდიოდნენ და ლოკავდნენ მის წყლულებს. </td>
		<td valign="top">21</td>
		<td valign="top">და გული-ეტყოდა განძღებად ნამუსრევისაგან, 
		გარდამოცჳვნებულისა ტაბლისაგან მის მდიდრისა. არამედ ძაღლნიცა მოვიდოდეს და 
		ჰლოშნიდეს წყლულსა მას მისსა. </td>
	</tr>
	<tr>
		<td valign="top">22</td>
		<td valign="top">მოკვდა გლახაკი და აბრაამის წიაღში აიტაცეს ანგელოზებმა. 
		მოკვდა მდიდარიც და დამარხეს. </td>
		<td valign="top">22</td>
		<td valign="top">იყო სიკუდილი გლახაკისაჲ მის და მიიყვანა იგი 
		ანგელოზთაგან წიაღთა აბრაჰამისთა. მოკუდა მდიდარიცა იგი და დაეფლა.</td>
	</tr>
	<tr>
		<td valign="top">23</td>
		<td valign="top">
ჯოჯოხეთში, წამებულმა, აღაპყრო თვალნი და იხილა შორს აბრაამი და ლაზარე მის წიაღში. </td>
		<td valign="top">23</td>
		<td valign="top">და ჯოჯოხეთს შინა აღიხილნა თუალნი თჳსნი, იყო რაჲ 
		სატანჯველსა შინა, და იხილა აბრაჰამი შორით და ლაზარე წიაღთა მისთა. </td>
	</tr>
	<tr>
		<td valign="top">24</td>
		<td valign="top">შესძახა და თქვა: მამაო აბრაამ, მოწყალება მოიღე და 
		მომივლინე ლაზარე, რათა თითის წვერი ჩააწოს წყალში და ენა გამიგრილოს, 
		ვინაიდან ვიდაგები ამ ცეცხლის ალში. </td>
		<td valign="top">24</td>
		<td valign="top">და მან ჴმა-ყო და თქუა: მამაო აბრაჰამ, შემიწყალე მე და 
		მოავლინე ლაზარე, რაჲთა დააწოს მწუერვალი თითისა მისისაჲ წყალსა და 
		განმიგრილოს ენაჲ ჩემი, რამეთუ ვიტანჯები მე ალითა ამით ცეცხლისაჲთა. </td>
	</tr>
	<tr>
		<td valign="top">25</td>
		<td valign="top">მაგრამ აბრაამმა უთხრა: შვილო, გაიხსენე რომ შენსავე 
		სიცოცხლეში მიიღე შენი სიკეთე, ლაზარემ კი - მხოლოდ ბოროტი. ამიტომ ახლა ის 
		ინუგეშება, შენ კი იტანჯები. </td>
		<td valign="top">25</td>
		<td valign="top">ხოლო აბრაჰამ ჰრქუა მას: შვილო, მოიჴსენე, რამეთუ მიიღე 
		კეთილი შენი ცხორებასა შენსა, და ლაზარე ეგრევე მსგავსად ბოროტი. და აწ 
		ესერა აქა ესე ნუგეშინის-ცემულ არს, ხოლო შენ იტანჯები. </td>
	</tr>
	<tr>
		<td valign="top">26</td>
		<td valign="top">ეგეც არ იყოს, ჩვენსა და თქვენს შორის დევს დიდი 
		უფსკრული, ასე რომ, გადმოსვლის მსურველი ვერც ჩვენგან თქვენსკენ გადმოვა და 
		ვერც თქვენგან - ჩვენსკენ. </td>
		<td valign="top">26</td>
		<td valign="top">და ამას ყოველსა თანა შორის ჩუენსა და შენსა დანახეთქი 
		დიდი დამტკიცებულ არს, რაჲთა რომელთა უნდეს წიაღსლვად ამიერ თქუენდა, ვერ 
		ჴელ-ეწიფოს, არცა მაგიერ ჩუენდა წიაღმოსლვად. </td>
	</tr>
	<tr>
		<td valign="top">27</td>
		<td valign="top">ხოლო მან თქვა: გევედრები, მამათ, მამაჩემის სახლში მაინც 
		გაგზავნე იგი. </td>
		<td valign="top">27</td>
		<td valign="top">ხოლო მან ჰრქუა: გლოცავ შენ, მამაო, მიავლინე ეგე სახლსა 
		მამისა ჩემისასა,</td>
	</tr>
	<tr>
		<td valign="top">28</td>
		<td valign="top">ვინაიდან ხუთი ძმა მყავს: მივიდეს და აუწყოს მათ, რათა 
		ისინიც არ ჩაცვივდნენ ამ სატანჯველში. </td>
		<td valign="top">28</td>
		<td valign="top">რამეთუ მისხენ ხუთნი ძმანი, რაჲთა აუწყოს მათ, და არა 
		მოვიდენ იგინიცა ადგილსა ამას სატანჯველისასა. </td>
	</tr>
	<tr>
		<td valign="top">29</td>
		<td valign="top">უთხრა მას აბრაამმა: მოსე და წინასწარმეტყველნი ჰყავთ; 
		მათ უსმინონ.</td>
		<td valign="top">29</td>
		<td valign="top">ჰრქუა მას აბრაჰამ: ჰქონან მოსე და წინაჲსწარმეტუელნი, 
		მათი ისმინედ. </td>
	</tr>
	<tr>
		<td valign="top">30</td>
		<td valign="top">ხოლო მან თქვა: არა, მამაო აბრაამ; მაგრამ თუ ვინმე 
		მკვდართაგანი მივა მათთან, შეინანებენ. </td>
		<td valign="top">30</td>
		<td valign="top">ხოლო მან თქუა: არა, მამაო აბრაჰამ, არამედ უკუეთუ ვინმე 
		მკუდრეთით აღდგეს და მივიდეს, მათ შეინანონ. </td>
	</tr>
	<tr>
		<td valign="top">31</td>
		<td valign="top">და უთხრა მას აბრაამმა: თუკი მოსეს და წინასწარმეტყველთ 
		არ უსმინეს, მკვდრეთითაც რომ აღდგეს ვინმე, არც მას ერწმუნებიან. </td>
		<td valign="top">31</td>
		<td valign="top">ჰრქუა მას აბრაჰამ: უკუეთუ მოსესი და წინაწარმეტყუელთაჲ 
		არა ისმინონ, არცაღა, მკუდრეთით თუ ვინმე აღდგეს, ჰრწმენეს მათ. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>