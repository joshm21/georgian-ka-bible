<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - გამოსვლა (თავი 26)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>გამოსვლა</h1>
<h2>თავი ოცდამეექვსე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">ხოლო სავანე დაგრეხილი სელის, ლურჯი, ძოწეული 
		და ჭიაფერი ქსოვილის ათი ნაჭრისაგან გააკეთე; ზედ ქერუბიმები ამოქარგე. </td>
		<td width="2%" valign="top">1</td>
		<td width="48%" valign="top">და კარავი ჰქმნე ათ ეზოებად ბისონისა 
		ძახილისა და ჳაკინთისა და პორფირისა და ძოწეულისა ძახილისა; ქერობინად 
		ქმნულად ქსოილად ჰქმნნე იგინი. </td>
	</tr>
	<tr>
		<td valign="top">2</td>
		<td width="48%" valign="top">თითოეული ნაჭრის სიგრძე ოცდარვა წყრთა იყოს, 
		სიგანე - ოთხი წყრთა. ყველა ნაჭერი ერთი ზომის უნდა იყოს. </td>
		<td valign="top">2</td>
		<td valign="top">სიგრძე ეზოჲსა ერთისა ოცდარვა წყრთა და სივრცე ოთხ წყრთა 
		ეზოჲსა ერთისა იყოს საზომი, იგივე იყოს ყოველთა ეზოთაჲ. </td>
	</tr>
	<tr>
		<td valign="top">3</td>
		<td valign="top">ხუთი ნაჭერი ერთმანეთს გადაეკეროს, სხვა ხუთი ნაჭერი - 
		ერთმანეთს. </td>
		<td valign="top">3</td>
		<td valign="top">ხუთნი ეზონი იყვნენ მახლობელნი ერთკერძო და ხუთნივე იგი 
		იყვნენ შედგმულ მოყუასი მოყუასსა. </td>
	</tr>
	<tr>
		<td valign="top">4</td>
		<td valign="top">ლურჯი კილოები გაუკეთე ერთ ნაჭერს კიდეზე, ბოლოში, 
		გადანაკერთან; ასევე გაუკეთე უკანასკნელი ნაჭრის კიდეს მეორე გადანაკერთან. </td>
		<td valign="top">4</td>
		<td valign="top">და უქმნე მათ კილოები ჳაკინთისა ძგიდესა ზედა ეზოჲსა 
		ერთისასა ერთისა კერძოჲსაგან შესაკინძველად და ესრეთ ჰყო ძგიდისაგან 
		გარეგანისა ეზოჲსა შესაკინძველად მეორისა. </td>
	</tr>
	<tr>
		<td valign="top">5</td>
		<td valign="top">ორმოცდაათი კილო გაუკეთე ერთ ნაჭერს; ორმოცდაათი კილო 
		გაუკეთე ნაჭერს ბოლოში, მეორე გადანაკერთან. კილოები უნდა მიესადაგონ 
		ერთმანეთს. </td>
		<td valign="top">5</td>
		<td valign="top">ხოლო ერგასისნი კილონი უქმნნე ეზოსა ერთსა და ერგასისნი 
		კილონი უქმნნე კერძოსა ეზოჲსასა შესაკინძველად მეორისა, წინაშე პირსა წინა 
		ემთხჳოს თჳთოეული მათი ურთიერთას. </td>
	</tr>
	<tr>
		<td valign="top">6</td>
		<td valign="top">გააკეთე ორმოცდაათი ოქროს კაუჭი და შეჰკარი კაუჭებით 
		ნაჭრები, რომ სავანე მთლიანი გამოვიდეს. </td>
		<td valign="top">6</td>
		<td valign="top">და ჰქმნნე კარშიკები ერგასისი ოქროჲსაჲ და შეაბრძჳლო 
		ეზოები მოყუასი მოყუასსა კარშიკებითა და იყოს კარავი ერთი. </td>
	</tr>
	<tr>
		<td valign="top">7</td>
		<td valign="top">დაამზადე თხისურის ნაჭრები სავანის გადასახურავად. 
		თხუთმეტი ასეთი ნაჭერი დაამზადე. </td>
		<td valign="top">7</td>
		<td valign="top">და ჰქმნე გარდასაბურველი თმისა საფარველად კარვისა მის, 
		ათერთმეტი გარდასაბურველი უქმნე მათ. </td>
	</tr>
	<tr>
		<td valign="top">8</td>
		<td valign="top">ერთი ნაჭრის სიგრძე ოცდაათი წყრთა, სიგანე - ოთხი წყრთა; 
		თერთმეტივე ნაჭერი ერთი ზომისა უნდა იყოს. </td>
		<td valign="top">8</td>
		<td valign="top">სიბრძე გარდასაბურველისაჲ ერთისაჲ იყოს ოცდაათი წყრთა და 
		ოთხი წყრთა სივრცე გარდასაბურველისა ერთისაჲ, საზომი იგივე იყოს 
		გარდასაბურველთა ათერთმეტთაჲ. </td>
	</tr>
	<tr>
		<td valign="top">9</td>
		<td valign="top">ხუთი ნაჭერი ცალკე გადააკერე, ექვსი ნაჭერი - ცალკე; ორად 
		მოკეცე მეექვსე ნაჭერი კარვის წინა მხარეს. </td>
		<td valign="top">
9</td>
		<td valign="top">
და შეიყვნენ ხუთნი გარდასაბურველნი ერთბამად და ექუსნი გარდასაბურველნი ერთბამად; 
და შემოჰკეცო მეექუსე იგი გარდასაბურველი წინაშე პირსა კარვისასა. </td>
	</tr>
	<tr>
		<td valign="top">10</td>
		<td valign="top">გაუკეთე ორმოცდაათი კილო ბოლო ნაჭერს კიდეზე, 
		გადანაკერთან, და ორმოცდაათი კილო მეორე ნაჭერს კიდეზე, გადანაკერთან. </td>
		<td valign="top">
10</td>
		<td valign="top">
და ჰქმნნე ღილნი ერგასისნი ძგიდესა ზედა გარდასაბურველისასა, რომელი შეეკინძებოდის 
მეორესა. </td>
	</tr>
	<tr>
		<td valign="top">11</td>
		<td valign="top">გააკეთე ორმოცდაათი სპილენძის კაუჭი და გაუყარე კილოებს 
		კაუჭები. შეკარი გადასახურავი, რომ ერთიანი იყოს. </td>
		<td valign="top">
11</td>
		<td valign="top">
და ჰქმნნე კარშიკნი რვალისანი ერგასისნი და შეაკინძო კარშიკები იგი კილოებითა მით, 
შეაბრძჳლნე გარდასაბურველნი და იყვნენ ერთ. </td>
	</tr>
	<tr>
		<td valign="top">12</td>
		<td valign="top">გადასახურავს მორჩენილი ნაჭრის ნახევარი სავანის უკანა 
		მხარეს იყოს ჩამოშვებული. </td>
		<td valign="top">
12</td>
		<td valign="top">
და შეუკეცო დამატებული გარდასაბურველთა შორის კარვისათა, ნახევრითა 
გარდასაბურველითა დაშთომილისათა დაჰბურო დამეტებული გარდასაბურველთა კარვისათა, 
დაჰბურო უკუანა კერძო კარვისა. </td>
	</tr>
	<tr>
		<td valign="top">13</td>
		<td valign="top">სიგრძეზე მორჩენილი ნაჭრის ნაწილი სავანის ორივე მხარეს 
		თითო წყრთაზე იყოს ჩამოშვებული, აქეთ და იქით, მის დასაფარავად. </td>
		<td valign="top">
13</td>
		<td valign="top">
წყრთაჲ ამიერ და წყრთაჲ იმიერ ნამეტავისაგან სიგრძისა საბურველთასა 
გარდასაბურველთაგან კარვისათა იყოს დამფარველ გუერდთა ზედა კარვისათა ამიერ და 
იმიერ, რათა დაჰფარვიდეს. </td>
	</tr>
	<tr>
		<td valign="top">14</td>
		<td valign="top">გააკეთე გადასაფარი დათრიმლული ცხვრის ტყავისგან. ზემო 
		გადასაფარი თახაშის ტყავისგან. </td>
		<td valign="top">
14</td>
		<td valign="top">
და ჰქმნე საფარველიცა კარვისა ტყავნი ვერძთანი მეწამულად ღებულნი და ზედა 
საბურველნი ტყავნი ჳაკინთის ფერნი ზედა კერძო. </td>
	</tr>
	<tr>
		<td valign="top">15</td>
		<td valign="top">დაამზადე ბოძები სავანისთვის აკაციის სწორი ძელებისგან. </td>
		<td valign="top">
15</td>
		<td valign="top">
და ჰქმნნე სუეტნი კარვისანი ძელთაგან ულპოლველთა. </td>
	</tr>
	<tr>
		<td valign="top">16</td>
		<td valign="top">ათი წყრთა უნდა იყოს ბოძის სიგრძე, ერთნახევარი წყრთა - 
		სიგანე. </td>
		<td valign="top">
16</td>
		<td valign="top">
ათ წყრთა სიგრძე ერთისა სუეტისა და წყრთა ერთ და ნახევარ </td>
	</tr>
	<tr>
		<td valign="top">17</td>
		<td valign="top">ორ-ორი რიკი ჰქონდეს თითოეულ ბოძს, ერთმანეთს 
		მისადაგებული. ასე გაუკეთე კარვის ყოველ ბოძს. </td>
		<td valign="top">
17</td>
		<td valign="top">
სივრცე ერთისა ორნი იდაყუნი სუეტსა მას ერთსა, წინააღმდგომნი ერთი ერთისაჲ. ესრეთ 
უყო ყოველთა სუეტთა კარვისათა. </td>
	</tr>
	<tr>
		<td valign="top">18</td>
		<td valign="top">დაამზადე ბოძები სავანისთვის: ოცი ბოძი სამხრეთ მხარეს. </td>
		<td valign="top">
18</td>
		<td valign="top">
და ჰქმნნე სუეტნი კარვისანი ოცნი სუეტნი ერთ კერძო ჩრდილოთ კერძო. </td>
	</tr>
	<tr>
		<td valign="top">19</td>
		<td valign="top">ორმოცი ვერცხლის ფეხი გაუკეთე ქვეშ ოცივე ბოძს; ორ-ორი 
		ფეხი ერთი ბოძის ქვეშ მისი ორი რიკისთვის და ორი ფეხი მეორე ბოძის ქვეშ 
		მისი ორი რიკისთვის. </td>
		<td valign="top">
19</td>
		<td valign="top">
და ორმეოცი სუეტის თავები ვეცხლისა უქმნე ოცთა მათ სუეტთა, ორნი სუეტის თავნი ერთსა 
სუეტსა ორთავე კერძოთა მისთა. </td>
	</tr>
	<tr>
		<td valign="top">20</td>
		<td valign="top">სავანის მეორე გვერდისთვის ჩრდილოეთ მხარეს ოცი ბოძი. </td>
		<td valign="top">
20</td>
		<td valign="top">
და ნაწილსა მეორესა სამხრით კერძოსა - ოცნი სუეტნი. </td>
	</tr>
	<tr>
		<td valign="top">21</td>
		<td valign="top">და მათი ორმოცი ვერცხლის ფეხი, ორი ფეხი ერთი ბოძის ქვეშ, 
		ორი ფეხიც მეორე ბოძის ქვეშ. </td>
		<td valign="top">
21</td>
		<td valign="top">
და ორმეოცნი სუეტის თავნი მათნი ვეცხლისანი, ორნი სუეტის თავნი ერთსა სუეტსა ორთავე 
კერძოთა მისთა. </td>
	</tr>
	<tr>
		<td valign="top">22</td>
		<td valign="top">სავანის უკანა მხარეს, დასავლეთით, ექვსი ბოძი დადგი. </td>
		<td valign="top">
22</td>
		<td valign="top">
და უკუანა კერძო კარვისა ზღუად მიმართ ჰქმნნე ექუსნი სუეტნი. </td>
	</tr>
	<tr>
		<td valign="top">23</td>
		<td valign="top">ორი ბოძი დაამზადე სავანის კუთხეებისთვის უკანა 
		მხარისკენ. </td>
		<td valign="top">
23</td>
		<td valign="top">
და ორნი სუეტნი ჰქმნნე ყურეთა მის კარვისათა ზურგით კერძო. </td>
	</tr>
	<tr>
		<td valign="top">24</td>
		<td valign="top">შეკრული უნდა იყოს ქვემოთ და ზემოთ ერთი რგოლით; 
		ორივესთვის ასე უნდა იყოს; ორივე კუთხისთვის უნდა იყოს. </td>
		<td valign="top">
24</td>
		<td valign="top">
და იყვნენ სწორ ქუენა კერძო და მისებრვე იყუნენ სწოტნი სუეტის თავთაგან 
შესანაწევრებელად ერთად. ესრეთ უყო ორკერძოთავე მათ ორთა ყურეთა, რათა სწორ იყვნენ. </td>
	</tr>
	<tr>
		<td valign="top">25</td>
		<td valign="top">რვა ბოძი და თექვსმეტი ვერცხლის ფეხი უნდა იყოს, ორ-ორი 
		ფეხი თითოეული ბოძისთვის. </td>
		<td valign="top">
25</td>
		<td valign="top">
და იყვნენ რვანი სუეტნი და ხარისხნი მათნი ვეცხლისანი ათექუსმეტნი. ორნი ხარისხნი - 
სუეტსა ერთსა და ორნი ხარისხნი - სუეტსა ერთსა და ორთავე კერძოთა მისთა. </td>
	</tr>
	<tr>
		<td valign="top">26</td>
		<td valign="top">დაამზადე ლარტყები ურთხელისგან ბოძებისთვის. ხუთი ლარტყი 
		სავანის ერთ მხარეს, </td>
		<td valign="top">
26</td>
		<td valign="top">
და ჰქმნნე მოქლონნი ძელთაგან ულპოლველთა ხუთნი ერთსა სუეტსა ერთკერძო კარვისა. </td>
	</tr>
	<tr>
		<td valign="top">27</td>
		<td valign="top">და ხუთი სავანის მეორე მხარეს; ხუთიც სავანის უკანა 
		მხარეს, დასავლეთით. </td>
		<td valign="top">
27</td>
		<td valign="top">
და ხუთნი მოქლონნი ერთსა სუეტსა მეორესა კერძსა კარვისასა და ხუთნი მოქლონნი 
უკუანასა სუეტსა ზღუად მიმართსა კერძოსა კარვისასა. </td>
	</tr>
	<tr>
		<td valign="top">28</td>
		<td valign="top">შუათანა ლარტყი ერთი კიდიდან მეორე კიდემდე უნდა 
		გასდევდეს ბოძებს. </td>
		<td valign="top">
28</td>
		<td valign="top">
და მოქლონი იგი შუა მოქმედებდენ საშუალ სუეტთასა ერთისა კერძოჲსგან მეორისა კერძისა 
მიმართ. </td>
	</tr>
	<tr>
		<td valign="top">29</td>
		<td valign="top">ბოძები ოქროთი მოჭედე; მისი რგოლები, ლარტყეების 
		გასაყრელები ოქროსი გააკეთე; ლარტყებიც ოქროთი მოჭედე. </td>
		<td valign="top">
29</td>
		<td valign="top">
და სუეტნი იგი ოქრომოსილ ჰყვნე ოქროჲთა და ჰქმნნე ბეჭედნი ოქროჲსანი, რომელთა 
განაცუნე მოქლონნი იგი და ოქროვან-ჰყვნე მოქლონნი იგი ოქროჲთა. </td>
	</tr>
	<tr>
		<td valign="top">30</td>
		<td valign="top">იმ წესით დადგი სავანე, როგორც მთაზე იხილე. </td>
		<td valign="top">
30</td>
		<td valign="top">
და აღჰმართო კარავი იგი სახისაებრ ჩუენებულისა შენდა მთასა ზედა. </td>
	</tr>
	<tr>
		<td valign="top">31</td>
		<td valign="top">გააკეთე ფარდა ლურჯი, ძოწისფერი და ჭიაფერი ქსოვილისგან 
		და გრეხილი სელისგან; ზედ ქერუბიმები უნდა იყოს ამოქარგული. </td>
		<td valign="top">
31</td>
		<td valign="top">
და ჰქმნე კრეტსაბმელი ჳაკინთისაგან და პორფირისა და ძოწეულისა ძახილისა და ბისონისა 
სთულისა, ნაქმარად ქსოილად ჰქმნე იგი ქერობინად. </td>
	</tr>
	<tr>
		<td valign="top">32</td>
		<td valign="top">ურთხელის მოოქროვილ სვეტზე ჩამოკიდე; კაუჭები ოქროსი 
		იყოს, ფეხები ვერცხლისა. </td>
		<td valign="top">
32</td>
		<td valign="top">
და დასდვა ოთხთა სუეტთა ზედა ულპოველთა, შემოსილთა ოქროჲთა და სუეტისთავნი მათნი 
ოქროჲსანი და ხარისხნი მათნი ოთხნი - ვეცხლისანი. </td>
	</tr>
	<tr>
		<td valign="top">33</td>
		<td valign="top">ჩამოჰკიდე კრეტსაბმელი კაუჭებზე და შეიტანე მოწმობის 
		კიდობანი კრეტსაბმელის უკან; კრეტსაბმელი გაგიმიჯნავთ წმიდა ადგილს წმიდათა 
		წმიდასაგან. </td>
		<td valign="top">
33</td>
		<td valign="top">
და დასდვა კრეტსაბმელი სუეტთა მათ ზედა. და შეიღო მუნ უშინაგანეს კრეტსაბმელისა 
კიდობანი წამებისაჲ და განგიწვალებდეს თქუენ კრეტსაბმელი იგი შორის წმიდისა მის და 
შორის წმიდისა წმიდათასა. </td>
	</tr>
	<tr>
		<td valign="top">34</td>
		<td valign="top">დაახურე სახურავი მოწმობის კიდობანს წმიდათა წმიდაში. </td>
		<td valign="top">
34</td>
		<td valign="top">
და დაჰფარო კრეტსაბმელითა კიდობანი იგი წამებისაჲ წმიდათა შინა წმიდათასა. </td>
	</tr>
	<tr>
		<td valign="top">35</td>
		<td valign="top">დადგი ტაბლა კრეტსაბმელს გარეთ და ლამპარი ტაბლის 
		პირდაპირ, სავანის გვერდით, სამხრეთით. </td>
		<td valign="top">
35</td>
		<td valign="top">
და დასდვა ტაბლა გარეშე კრეტსაბმელისა და სასანთლე წინაშე ტაბლისა სამხრად მიმართსა 
კერძოსა კარვისასა და ტაბლაჲ დასდვა ჩრდილოდ მიმართსა კერძოსა კარვისასა. </td>
	</tr>
	<tr>
		<td valign="top">36</td>
		<td valign="top">გაუკეთე სავანის შესასვლელს ჩამოსაფარებელი ლურჯი, 
		ძოწისფერი და ჭიაფერი ქსოვილისგან და გრეხილი, ნაქარგი სელისგან. </td>
		<td valign="top">
36</td>
		<td valign="top">
და ჰქმნე განსამარტებელი ჳაკინთისგან და პორფირისა და ძოწეულისა ძახილისა და 
ბისონისა სთულისა ნაქმრად ჭრელებულად: </td>
	</tr>
	<tr>
		<td valign="top">37</td>
		<td valign="top">გააკეთე ჩამოსაფარებლისთვის ხუთი სვეტი ურთხელისგან და 
		ოქროთი მოჭედე, კაუჭები ოქროსი იყოს. ხუთი სპილენძის ფეხი ჩამოასხი 
		მათთვის. </td>
		<td valign="top">
37</td>
		<td valign="top">
და უქმნე კრეტსაბმელსა მას ხუთნი სუეტნი ხისაგან ულპოლველისა და ოქრომოსილ-ჰყვნე 
იგინი ოქროჲთა და სუეტის თავნი მათნი ოქროჲსანი და გამოადნვნე მათგან ხუთნი 
ხარისხნი რვალისანი. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>