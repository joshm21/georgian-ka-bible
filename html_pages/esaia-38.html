<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 38)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი ოცდამეთვრამეტე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
იმ ხანებში სასიკვდილოდ დასნეულდა ხიზკიაჰუ. მივიდა მასთან ესაია ამოცის ძე, 
წინასწარმეტყველი, და უთხრა: ასე ამბობს უფალი: ანდერძი დაუტოვე შენს სახლს, რადგან 
მოკვდები, ვერ გადარჩებიო. </p>
		</td>
		<td width="2%" valign="top">1</td>
		<td width="48%" valign="top">
<p>და იყო მას ჟამსა შინა, მოუსუსურდა ეზეკია ვიდრე სიკუდიდმდე და მოვიდა მისსა 
ესაია, ძე ამოსისი, წინაწარმეტყუელი და თქუა მისდამი: ამათ იტყჳს უფალი: განაწესე 
სახლისათჳს შენისა, მოჰკუდები რამეთუ შენ, და არა სცხოვნდე. </p>
		</td>
	</tr>
	<tr>
		<td valign="top">2</td>
		<td width="48%" valign="top">









კედლისკენ მიაბრუნა პირი ხიზკიაჰუმ და შეევედრა უფალს: </td>
		<td valign="top">2</td>
		<td width="48%" valign="top">
და მიიქცია ეზეკიამან პირი თჳსი კედლად მიმართ და ილოცა უფლისა მიმართ, </td>
	</tr>
	<tr>
		<td valign="top">3</td>
		<td valign="top">უფალო! გაიხსენე, მტკიცედ და წრფელად რომ დავდიოდი შენს 
		წინაშე, კეთილად რომ ვიქცეოდი შენს თვალში. და მწარედ ატირდა ხიზკიაჰუ. </td>
		<td valign="top">3</td>
		<td valign="top">მეტყუელმან: ჵ უფალო, მოიჴსენე, უფალო, ვითარ ვიდოდე 
		წინაშე შენსა ჭეშმარიტებისა თანა გულისა მიერ ჭეშმარიტისა და სათნონი 
		წინაშე შენსა ვყვენ. და ტიროდა ეზეკია ტირილსა დიდსა. </td>
	</tr>
	<tr>
		<td valign="top">4</td>
		<td valign="top">იყო უფლის სიტყვა ესაიას მიმართ, მეტყველი: </td>
		<td valign="top">4</td>
		<td valign="top">და იქმნა სიტყვა უფლისაჲ ესაიას მიმართ, მეტყუელი: </td>
	</tr>
	<tr>
		<td valign="top">5</td>
		<td valign="top">წადი და უთხარი ხიზკიაჰუს: ასე ამბობს-თქო უფალი, 
		დავითის, მამაშენის ღმერთი: გავიგონე შენი ვედრება, დავინახე შენი ცრემლი 
		და, აჰა, კიდევ თხუთმეტ წელიწადს შევმატებ შენს დღეებს. </td>
		<td valign="top">5</td>
		<td valign="top">ვიდოდე და არქუ ეზეკიასა: ამათ იტყჳს უფალი, ღმერთი 
		დავითის, მამისა შენისა: მესმა ლოცვისა შენისა და ვიხილნე ცრემლნი შენნი. 
		აჰა, შევსძინე ჟამსა ზედა შენსა წელიწადი ათხუთმეტი. </td>
	</tr>
	<tr>
		<td valign="top">6</td>
		<td valign="top">დაგიხსნი შენ და ამ ქალაქს აშურის მეფის ხელიდან და 
		დავიფარავ ამ ქალაქს. </td>
		<td valign="top">6</td>
		<td valign="top">და ჴელისაგან მეფისა ასსურასტანელთასა გიჴსნა მე შენ, და 
		მწედ ქალაქისა ამის შეწევნა-ვყო. </td>
	</tr>
	<tr>
		<td valign="top">7</td>
		<td valign="top">ეს იყოს შენთვის სასწაულად უფლისაგან, რომ აღასრულებს 
		უფალი იმ სიტყვას, რომელიც თქვა: </td>
		<td valign="top">7</td>
		<td valign="top">ხოლო ესე შენდა სასწაულ უფლისა მიერ, ვითარმედ ყოს 
		უფალმან სიტყვა ესე. </td>
	</tr>
	<tr>
		<td valign="top">8</td>
		<td valign="top">აჰა, ათი საფეხურით დავაბრუნებ უკან მზის ჩრდილს, რომელიც 
		უკვე ჩამოსულია ახაზის საფეხურებზე. და უკან დაბრუნდა მზე ათი საფეხურით 
		საფეხურებზე, რომლებიც უკვე ჩავლილი ჰქონდა. </td>
		<td valign="top">8</td>
		<td valign="top">აჰა, მოვაქცევ აჩრდილთა აღსავალთასა, რომელთა შთავიდა მზე 
		ათთა ხარისხთა სახლისა მამისა შენისათა უკუნქცევად მზე ათთა ხარისხთა. და 
		აღმოვიდა მზე ათთა აღსავალთა, რომელთა შთავიდა აჩრდილი. </td>
	</tr>
	<tr>
		<td valign="top">9</td>
		<td valign="top">წერილი ხიზკიაჰუსი, იუდას მეფისა, როცა სნეული იყო და 
		განიკურნა სნეულებისგან: </td>
		<td valign="top">9</td>
		<td valign="top">ლოცვაჲ ეზეკია მეფისა, რაჟამს დასნეულდა და აღდგა: </td>
	</tr>
	<tr>
		<td valign="top">10</td>
		<td valign="top">ვიფიქრე, შავეთის ბჭეებს მივადექი-მეთქი ჩემი ცხოვრების 
		შუაძალზე, წამერთვა-მეთქი დარჩომილი წლები; </td>
		<td valign="top">10</td>
		<td valign="top">მე ვთქუ სიმაღლესა შინა დღეთა ჩემთასა: წარვიდე ბჭეთა 
		მიმართ ჯოჯოხეთისათა, დაუტევნე წელიწადნი ნეშტნი. </td>
	</tr>
	<tr>
		<td valign="top">11</td>
		<td valign="top">ვიფიქრე, ვერ ვიხილავ-მეთქი უფალს, უფალს ცოცხალთა 
		ქვეყანაზე, ვეღარ ვნახავ-მეთქი ადამიანს წუთისოფლის მცხოვრებთა შორის; </td>
		<td valign="top">11</td>
		<td valign="top">ვთქუ: არღა მერმე არ ვიხილო მაცხოვარება ღმრთისაჲ 
		ქუეყანასა ზედა ცხოველთასა, არღა მერმე არ ვიხილო კაცი მერმე დამკჳდრებულთა 
		თანა. </td>
	</tr>
	<tr>
		<td valign="top">12</td>
		<td valign="top">
<p>
აიყარა-მეთქი ჩემი ყოფა და გამეცალა, როგორც მწყემსის კარავი; დავახვიე-მეთქი ჩემი 
სიცოცხლის ძაფი და, აჰა, ძირში მომკვეთს-მეთქი. დღიდან ღამემდე ბოლოს მიღებდი. </p>
		</td>
		<td valign="top">12</td>
		<td valign="top">
<p>მოვაკლდი ნათესაობისაგან ჩემისა, დაუტევე ნვშტი ცხორებისა ჩემისა, განვიდა და 
წარვიდა ჩემგან, ვითარცა დამშლელი კარავსა აღმართებულსა, სული ჩემი იქმნა ჩემ თანა, 
ვითარცა ქსელი მიზდურისა მიახლებულისა გამოკუეთად. </p>
		</td>
	</tr>
	<tr>
		<td valign="top">13</td>
		<td valign="top">დილამდე ველოდი, რომ ლომივით შემიმუსრავდა ძვლებს; დღიდან 
		ღამემდე ბოლოს მიღებდი. </td>
		<td valign="top">13</td>
		<td valign="top">მას დღესა შინა მივეცი ვიდრე განთიადმდე, ვითარცა ლომსა, 
		ეგრეთ შემუსრნა ყოველნი ძუალნი ჩემნი, </td>
	</tr>
	<tr>
		<td valign="top">14</td>
		<td valign="top">როგორც წერო, როგორც მერცხალი, ისე ვჭყიოდი. მტრედივით 
		მოვთქვამდი; თვალები მაღლა მქონდა აპყრობილი: უფალო, გამიჭირდა, 
		მიშველე-მეთქი! </td>
		<td valign="top">14</td>
		<td valign="top">რამეთუ დღისაგან ვიდრე ღამისამდე მივეცი, ვითარცა 
		მერცხალმან, ეგრეთ ჴმა-ვყავ, და ვითარცა ტრედმან, ეგრეთ ვიწუართე, რამეთუ 
		მოაკლდეს თუალნი ჩემნი მიხედვასა ჩემსა ცად უფლისა მიმართ, რომელმან 
		განმარინა მე და მომისპო ჩემი სალმობა სულისა. </td>
	</tr>
	<tr>
		<td valign="top">15</td>
		<td valign="top">რა მეთქმის? მითხრა და აასრულა: სულგამწარებული გავათრევ 
		ჩემს წლებს. </td>
		<td valign="top">15</td>
		<td valign="top">რასა ვიტყოდე, ანუ რასა მეტყოდეს, ოდესცა იქმოდეს, რამეთუ 
		მან განაგო ყოველნი წელიწადნი ჩემნი სიმწარით სულნი ჩემნი. </td>
	</tr>
	<tr>
		<td valign="top">16</td>
		<td valign="top">უფალო, ამით ცოცხლობს კაცი და ამ ყველაფერშია ჩემი სულის 
		სიცოცხლე. შენ აღმადგინე და გამაცოცხლე. </td>
		<td valign="top">16</td>
		<td valign="top">უფალო, რამეთუ მისთჳს მიგეთხრა შენ და აღადგინე ცხორება 
		ჩემი და ნუგეშინისცემული ვცხონდი. </td>
	</tr>
	<tr>
		<td valign="top">17</td>
		<td valign="top">აჰა, ჩემი სიმრთელისთვის ვიწვნიე სიმწარე და შენ ამოზიდე 
		ჩემი სული არარაობის ორმოდან, რადგან შენს ზურგს უკან მოისროლე ჩემი 
		ცოდვები. </td>
		<td valign="top">17</td>
		<td valign="top">აჰა, მშჳდობა ჩემი მიიქცა სიმცირედ, ულხინე სულსა ჩემსა, 
		რაჲთა არა წარწყმდეს, და განჰყარენ უკუანაგან ჩემსა ყოველნი ცოდვანი ჩემნი, </td>
	</tr>
	<tr>
		<td valign="top">18</td>
		<td valign="top">რადგან შავეთი არ გმადლობს შენ, სიკვდილი არ დაგიწყებს 
		დიდებას, ქვესკნელში ჩამავალთ აღარა აქვთ შენი სიმტკიცის იმედი. </td>
		<td valign="top">18</td>
		<td valign="top">რამეთუ არა ჯოჯოხეთისშინანი გაქებდენ შენ, არცა 
		მომკუდარნი გაკურთხევდენ შენ, არცა ესვიდენ ჯოჯოხეთისშინანი მოწყალებასა 
		შენსა. </td>
	</tr>
	<tr>
		<td valign="top">19</td>
		<td valign="top">ცოცხალი, მხოლოდ ცოცხალია, რომ გმადლობს შენ, როგორც მე 
		დღეს; მამა აუწყებს შვილებს შენს სიმტკიცეს. </td>
		<td valign="top">19</td>
		<td valign="top">ცოცხალნი გაკურთხევდენ შენ ვითარსახედ და მე, რამეთუ 
		დღესითგან ყრმანი ვქმნნე, რომელნი მიუთხრობდენ სიმართლესა შენსა. </td>
	</tr>
	<tr>
		<td valign="top">20</td>
		<td valign="top">უფალი მყავს სახსრად და ჩვენც ავახმიანებთ ჩემს საკრავებს 
		მთელი სიცოცხლე უფლის სახლში. </td>
		<td valign="top">20</td>
		<td valign="top">უფალო მაცხოვარებისა ჩემისაო; და არა დავსცხრე 
		მაკურთხეველი შენი საფსალმონისა თანა ყოველთა დღეთა ცხორებისა ჩემისათა 
		წინაშე სახლისა ღმრთისა. </td>
	</tr>
	<tr>
		<td valign="top">21</td>
		<td valign="top">თქვა ესაიამ: მოიტანეთ ლეღვის ტყლაპი, წყლულზე დაადეთ და 
		მორჩება. </td>
		<td valign="top">21</td>
		<td valign="top">და თქუა ესაია ეზეკიას მიმართ: მოიღე კუერი ლეღუთაგან, და 
		დაგალე და იცხე და მრთელ იყო. და თქუა ეზეკიამან: ესე სასწაული, რამეთუ 
		აღვიდე მე სახიდ უფლისა ღმრთისა? </td>
	</tr>
	<tr>
		<td valign="top">22</td>
		<td valign="top">თქვა ხიზკიაჰუმ: რა იქნება იმის ნიშნად, რომ შევძლებ 
		უფლის სახლში ასვლას? </td>
		<td valign="top">&nbsp;</td>
		<td valign="top">&nbsp;</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>