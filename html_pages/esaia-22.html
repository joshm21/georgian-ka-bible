<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 22)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი ოცდამეორე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ხილვის ხეობის განაჩენი. რა დაგემართათ, ყველანი რომ ბანზე გამოშლილხართ? </p>
		</td>
		<td width="2%" valign="top">1</td>
		<td width="48%" valign="top">
<p>სიტყუა ჴევისა სიონისა: რაჲ იქმნა შენდა აწ, რამეთუ აღხუედით ყოველნი ერდოებთა 
ამაოთა? </p></td>
	</tr>
	<tr>
		<td valign="top">2</td>
		<td width="48%" valign="top">









გნიასით სავსევ, აჩოჩქოლებულო ქალაქო, შფოთიანო ქალაქო! შენი განგმირულნი მახვილით 
არ განგმირულან და ბრძოლაში არ დახოცილან. </td>
		<td valign="top">2</td>
		<td width="48%" valign="top">
აღივსო ქალაქი მღაღადებელთაგან, ქალაქი მოზახული, წყლულნი შენნი არა წყლულნი 
მახჳლისანი, არცა მკუდარნი შენნი მკუდარნი ბრძოლისანი. </td>
	</tr>
	<tr>
		<td valign="top">3</td>
		<td valign="top">შენი მთავრები, ყველანი ერთად, მშვილდს გაექცნენ, ყველა 
		შენი მოძიებული შებორკილია, ყველა შორს გაქცეული შებორკილია! </td>
		<td valign="top">3</td>
		<td valign="top">ყოველნი მთავარნი შენნი წარივლტნეს ერთბამად მშჳლდისა 
		მიერ, და წარსხმულნი ფიცხლად შეკრულნი არიან, და შემძლებელნი შენ შორის 
		შორად წარივლტოდეს. </td>
	</tr>
	<tr>
		<td valign="top">4</td>
		<td valign="top">ამიტომ ვთქვი: დამეხსენით, ტირილით გავმწარდები! არ 
		მანუგეშოთ ჩემი ერის ასულის დაღუპვის გამო. </td>
		<td valign="top">4</td>
		<td valign="top">ამისთჳს ვთქუ: ფლობილ-მყავთ მე, მწარედ ვიტირო. ნუ 
		განსძლიერდებით ნუგეშინის-ცემად ჩემდა, შემუსრვასა ზედა ასულისა ერისა 
		ჩემისასა, </td>
	</tr>
	<tr>
		<td valign="top">5</td>
		<td valign="top">რადგან ზრიალის, დგრიალის და ფორიაქის დღე ხილვის ხეობაში 
		მეუფისგან, ცაბაოთ უფლისგანაა; გალავანს ანგრევს და კივილი მთას სწვდება. </td>
		<td valign="top">5</td>
		<td valign="top">რამეთუ დღე შფოთებისა და წარწყმედისა და დათრგუნვილებისა 
		და შეცთომილებისა უფლისა მიერ საბაოთისსა; შორის ჴევსა სიონისასა სცთებიან 
		მცირითგან ვიდრე დიდადმდე, სცთებიან მთათა ზედა. </td>
	</tr>
	<tr>
		<td valign="top">6</td>
		<td valign="top">ელამს კაპარჭი მოაქვს, ეტლოსნები და მხედრები მოდიან, და 
		კიროსმა ფარი გააშიშვლა. </td>
		<td valign="top">6</td>
		<td valign="top">ხოლო ელამიტელთა მოიღეს ფარები ამჴედრებულთა ცხენთა ზედა 
		და შესაკრებელთა განწყობილისა. </td>
	</tr>
	<tr>
		<td valign="top">7</td>
		<td valign="top">შენი რჩეული ყანები ეტლებმა აგივსეს და ცხენოსნები 
		კარიბჭეს მიაწყდნენ. </td>
		<td valign="top">7</td>
		<td valign="top">და იყვნენ, რჩეულნი ჴევნებნი შენნი აღივსნენ ეტლებითა, 
		ხოლო ცხენთა აღმოყორნენ ბჭენი შენნი. </td>
	</tr>
	<tr>
		<td valign="top">8</td>
		<td valign="top">აეხადა საფარველი იუდას და შენ მოიკითხე იმ დღეს 
		საჭურველი მაღნარის სახლში. </td>
		<td valign="top">8</td>
		<td valign="top">და გამოაჩინენ ბჭენი იუდასნი და მიჰხედვიდენ მას დღესა 
		რჩეულთა მიმართ სახლთა ქალაქისათა. </td>
	</tr>
	<tr>
		<td valign="top">9</td>
		<td valign="top">ნახეთ, რომ ბევრია ნაპრალი დავითის ქალაქში და ქვემო 
		ტბორში წყალი დააგუბეთ.</td>
		<td valign="top">9</td>
		<td valign="top">და გამოაცხადებდენ დაფარულთა სახლებისა მწუერვალისა 
		დავითისთა და ვიხილე, რამეთუ უმრავლესნი არიან და გარემიაქციეს წყალი 
		ძუელისა საბანელისა ქალაქისა შორის. </td>
	</tr>
	<tr>
		<td valign="top">10</td>
		<td valign="top">აღრიცხული გაქვთ სახლები იერუსალიმში და ანგრევთ სახლებს 
		გალავნის გასამაგრებლად. </td>
		<td valign="top">10</td>
		<td valign="top">და სახლნი იერუსალიმისისი აღრიცხუენით. და დავარღჳვნე 
		სიმაგრედ ზღუდედ ქალაქისათა. </td>
	</tr>
	<tr>
		<td valign="top">11</td>
		<td valign="top">მოაწყვეთ წყალსატევი ორ კედელს შორის ძველი ტბორის 
		წყლისათვის, მაგრამ არად აგდებთ მის შემქმნელს, არ უყურებთ მას, ვინც 
		დასახა იგი დიდი ხნის წინათ. </td>
		<td valign="top">11</td>
		<td valign="top">და ჰქმენით თავისა თჳსისა წყალი საშუალ ორთა ზღუდეთასა 
		უშინაგანეს ძუელისა საბანელისა. და არა მიხედენით პირველითგანვე მოქმედისა 
		მიმართ მისისა, და მომგებელი მისი შორით არა იხილეთ. </td>
	</tr>
	<tr>
		<td valign="top">12</td>
		<td valign="top">იმ დღეს მოგიწოდათ მეუფემ, ცაბაოთ უფალმა, რომ გეტირათ და 
		გეგლოვათ, თავი მოგეპარსათ და ჯვალო შემოგერტყათ წელზე. </td>
		<td valign="top">12</td>
		<td valign="top">და მოუწოდა უფალმან საბაოთ მას დღესა შინა ტირილსა და 
		ტყებასა და აღპარსვასა და მორტყმასა ძაძისასა, </td>
	</tr>
	<tr>
		<td valign="top">13</td>
		<td valign="top">მაგრამ, აჰა, ლხინი და სიხარულია, ხარების ჟლეტა და 
		ცხვრების ხოცვა, ხორცის ჭამა და ღვინის სმა. ვჭამოთ და ვსვათო, ხვალ მაინც 
		დავიხოცებითო. </td>
		<td valign="top">13</td>
		<td valign="top">ხოლო მათ ყვეს შუება და მხიარულება და მკლველთა 
		ზუარაკებთასა და დამწყუედელთა ცხოვართასა, რაჲთა ჭამონ ჴორცი და სუან ღჳნო 
		მეტყუელთა: ვჭამოთ და ვსუათ, რამეთუ ხვალე მოვკუდებით. </td>
	</tr>
	<tr>
		<td valign="top">14</td>
		<td valign="top">
<p>
გამოეცხადა ჩემს ყურს ცაბაოთ უფლისაგან: არ გეპატიებათ ეს დანაშაული სიკვდილამდე, 
თქვა მეუფემ, ცაბაოთ უფალმა. </p>
		</td>
		<td valign="top">14</td>
		<td valign="top">
<p>და აღსაბურველებულ არიან ესენი ყურთა შორის უფლისა ღმრთისა საბაოთისთა და არ 
მიგეტეოს თქუენ ცოდვა ესე, ვიდრემდისცა მოჰკუდეთ, - თქუა უფალმან ღმერთმან 
ძალთამან. </p>
		</td>
	</tr>
	<tr>
		<td valign="top">15</td>
		<td valign="top">ასე თქვა მეუფემ, ცაბაოთ უფალმა: ადექი, მიდი მაგ 
		კარისკაცთან, შებნასთან, სასახლეს რომ განაგებს; </td>
		<td valign="top">15</td>
		<td valign="top">
<p>ამათ იტყჳს უფალი ღმერთი: ვიდოდე, შევედ პასტოფორიონად სომანისის მიმართ 
მეუნჯისა და არქუ მას: </p></td>
	</tr>
	<tr>
		<td valign="top">16</td>
		<td valign="top">აქ რა გესაქმება, აქ ვინა გყავს, აქ რომ ითხრი სამარეს? 
		მაღალზე გაუჭრია საფლავი, კლდეში გამოუკვეთავს განსასვენებელი.</td>
		<td valign="top">16</td>
		<td valign="top">რაჲ შენდა აქა? და რაჲ არს შენი აქა? რამეთუ გამოჰკუეთე 
		აქა თავისა შენისა საფლავი და ჰყავ თავისა შენისა მაღალი სამარე და დასწერე 
		თავისა შენისა კარავი კლდესა შორის. </td>
	</tr>
	<tr>
		<td valign="top">17</td>
		<td valign="top">აჰა, დაგამხობს უფალი ძლიერი დამხობით და დაგჭმუჭნის, </td>
		<td valign="top">17</td>
		<td valign="top">აჰა, აწ უფალი საბაოთ გამოავლენს კაცსა აღსპოლვად შენდა 
		და მიგიღოს შესამოსელი შენი და კიდარი შენი. </td>
	</tr>
	<tr>
		<td valign="top">18</td>
		<td valign="top">როგორც გორგალს გორგლად დაგგორგლავს, ბურთივით გაგაგორებს 
		ვრცელ მიწაზე. იქ მოკვდები და იქ იქნება შენი დიდების ეტლები - შენი 
		ბატონის სახლის თავსლაფი! </td>
		<td valign="top">18</td>
		<td valign="top">და გჳრგჳნი შენი დიდებული და განგაგდოს შენ სოფლად დიდად 
		და განუზომელად, და მუნ მოჰკუდე, და დასვა საჭურველი შენი რჩეული 
		შეურაცხქმნილად და სახლი მთავრისა შენისა დასათრგუნველად. </td>
	</tr>
	<tr>
		<td valign="top">19</td>
		<td valign="top">გადაგაყენებ შენი სამსახურიდან და გადავარდები შენი 
		ადგილიდან. </td>
		<td valign="top">19</td>
		<td valign="top">და მოგსპოს შენ განმგეობისაგან შენისა და დგომისაგან 
		შენისა დაგამჴუას შენ. </td>
	</tr>
	<tr>
		<td valign="top">20</td>
		<td valign="top">იმ დღეს მოვუხმობ ჩემს მორჩილს ელიაკიმს, ხილკიაჰუს ძეს. </td>
		<td valign="top">20</td>
		<td valign="top">და იყოს მას დღესა შინა, უწოდო ყრმასა ჩემსა ელიაკიმსა 
		ქელკისსა, </td>
	</tr>
	<tr>
		<td valign="top">21</td>
		<td valign="top">და შენი შესამოსელით შეგმოსავ, შენს სარტყელს შემოვარტყამ 
		და ხელში ჩავაბარებ შენს ძალაუფლებას. ის იქნება მამა იერუსალიმის 
		მკვიდრთათვის და იუდას სახლისთვის. </td>
		<td valign="top">21</td>
		<td valign="top">და შევჰმოსო მას შესამოსელი შენი და გჳრგჳნი შენი მივსცე 
		მას, და მპყრობლობა და გასაგებელი შენი მივსცე ჴელთა მისთა; და იყოს, 
		ვითარცა მამა იერუსალიმს შინა დამკჳდრებულთა შორის და კაცთა იუდასთა. </td>
	</tr>
	<tr>
		<td valign="top">22</td>
		<td valign="top">მხარზე გადავკიდებ დავითის სახლის გასაღებს და მის 
		გაღებულს ვერავინ დაკეტავს; დაკეტავს და ვერავინ გააღებს. </td>
		<td valign="top">22</td>
		<td valign="top">და მივსცე მას კლიტე სახლისა დავითისა, მჴართა ზედა მისთა 
		მიიღოს, და არა იყოს მჴდომ მისა, და დაკლიტოს და არა იყოს გამღებელ მისა; 
		და განაღოს და არა ვინ იყოს დამკლეტელ მისა. და მივსცე მას დიდებაჲ 
		დავითისი, და მთავრობდეს და არა იყოს მაცილობელ. </td>
	</tr>
	<tr>
		<td valign="top">23</td>
		<td valign="top">სამსჭვალივით ჩავარჭობ მყარ ადგილზე და მამამისის სახლის 
		დიდების ტახტად შეიქნება. </td>
		<td valign="top">23</td>
		<td valign="top">და დავადგინო იგი მთავრად ადგილსა შორის სარწმუნოსა და 
		იყოს საყდრად დიდებისა სახლისა მამისა მისისა. </td>
	</tr>
	<tr>
		<td valign="top">24</td>
		<td valign="top">მასზე ჩამოკიდებენ მამამისის სახლის მთელს დიდებას - 
		მოდგმას და მონაშენს, ყველა მცირე ჭურჭელს თასიდან ყოველ ქოთნამდე. </td>
		<td valign="top">24</td>
		<td valign="top">და იყოს მოსავ მისადმი ყოველი დიდებული სახლსა შინა 
		მამისა მისისასა მცირითგან ვიდრე დიდამდე, ყოველი ჭურჭელი მცირე 
		ჭურჭლისაგან აგანოთთაჲსა, და იყვნენ დამოკიდებულ მისსა. </td>
	</tr>
	<tr>
		<td valign="top">25</td>
		<td valign="top">იმ დღეს, ამბობს ცაბაოთ უფალი, მოირყევა მყარ ადგილზე 
		ჩარჭობილი სამსჭვალი, გადატყდება და ჩამოვარდება, და მოსწყდება ტვირთი, ზედ 
		რომ აწევს, რადგან უფალმა ბრძანა. </td>
		<td valign="top">25</td>
		<td valign="top">მას დღესა შინა, - ამათ იტყჳს უფალი საბაოთ, - აღიძრას 
		კაცი დამტკიცებული ადგილსა სარწმუნოსა და დაეცეს და მოისპოს, და მოესრულოს 
		დიდებაჲ მყოფი მის ზედა, რამეთუ უფალი იტყოდა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>