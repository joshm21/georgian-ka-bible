<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მეორე მეფეთა (თავი 6)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მეორე მეფეთა</h1>
<h2>თავი მეექვსე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
კვლავ შეკრიბა დავითმა ყველა რჩეული ისრაელში, ოცდაათი ათასი კაცი; 
</p>
		</td>
		<td width="2%" valign="top">1</td>
		<td width="48%" valign="top">
<p>კუალად შეკრიბნა დავით ყოველი ჭაბუკი რჩეული სახლისაგან ისრაჱლისა, ვითარ სამასი 
ათასი კაცი. </p>
		</td>
	</tr>
	<tr>
		<td valign="top">2</td>
		<td valign="top">
ადგა და წავიდა დავითი მთელი ხალხითურთ, ვინც მასთან იყო, იუდას ბაალედან, რომ 
ამოეტანათ ღვთის კიდობანი, რომელსაც ეწოდა სახელი ცაბაოთ უფლისა, ქერუბიმებზე 
მჯდომარისა. </td>
		<td valign="top">2</td>
		<td valign="top">და წარვიდა დავით და ყოველი ერი მის თანა, მდიდარნი და 
		მთავარნი სახლისა იუდასნი, აღსლვად ბორცუსა მას ზედა წარმოღებად კიდობნისა 
		მის სჯულისასა, რომელსა ზედან წოდებულ არს სახელი უფლისა ღმრთისა ძალთასა, 
		რომელსა ზედან დადგინებულ იყო ქერობინი მას ზედა. </td>
	</tr>
	<tr>
		<td valign="top">3</td>
		<td valign="top">შედგეს ღვთის კიდობანი ახალ ურემზე და წამოიღეს 
		აბინადაბის სახლიდან, გიბყაში რომ არის. ყუზა და ახიო, აბინადაბის ვაჟები, 
		მიუძღოდნენ ამ ახალ ურემს. </td>
		<td valign="top">3</td>
		<td valign="top">და აღიღის და დადგის კიდობანი იგი სჯულისა ურემსა ზედან 
		ახალსა. </td>
	</tr>
	<tr>
		<td valign="top">4</td>
		<td valign="top">გამოიდგნეს აბინადაბის სახლიდან, გიბყაში რომ არის; ყუზა 
		ღვთის კიდობნის გვერდით მოდიოდა, ახიო წინ მიუძღვებოდა კიდობანს. </td>
		<td valign="top">4</td>
		<td valign="top">და წამოიღეს იგი სახლისა მისგან ამინადაბისა, რომელი იყო 
		ბორცუსა მას ზედა, და ოზიას, ძმათა მისთა და ძეთა ამინადაბისათა მოაქუნდა 
		ურემი იგი კიდობნითურთ ღმრთისათ, და ძმანი მისნი ვიდოდეს გარემოსა 
		კიდობანსა. </td>
	</tr>
	<tr>
		<td valign="top">5</td>
		<td valign="top">დავითი და მთელი ისრაელის სახლი უკრავდნენ უფლის წინაშე 
		კვიპაროსის ხის საკრავებს, ქნარებს, ბობღნებს, დაფდაფებს, ჩანგებსა და 
		წინწილებს. </td>
		<td valign="top">5</td>
		<td valign="top">და დავით და ყოველი ერი ისრაჱლისა იმღერდეს წინაშე 
		კიდობანსა ღმრთისა ნესტჳთა და ქნარითა, ბობღნითა და ლინითა და 
		პირად-პირადითა სახიობითა. </td>
	</tr>
	<tr>
		<td valign="top">6</td>
		<td valign="top">როცა ნაქონის კალოსთან მივიდნენ, ხელი შეაშველა ყუზამ 
		ღვთის კიდობანს, რადგან კინაღამ გამოაგდეს იგი ხარებმა. </td>
		<td valign="top">6</td>
		<td valign="top">და მოიწინეს ვიდრე კალომდე ორნია იებოსელისა. მას ჟამსა 
		მიჰყო ჴელი თჳსი ოზია კიდობანსა ღმრთისასა, რათამცა დაამტკიცა, რამეთუ 
		შეხარა იგი ზვარაკმან. </td>
	</tr>
	<tr>
		<td valign="top">7</td>
		<td valign="top">აღიგზნო უფლის რისხვა ყუზას მიმართ და იქვე დასცა იგი 
		ღმერთმა ამ ხელყოფისთვის, და იქვე მოკვდა იგი ღვთის კიდობანთან. </td>
		<td valign="top">7</td>
		<td valign="top">და განრისხნა გულისწყრომით უფალი ოზიასა ზედა, მუნთქუესვე 
		ურიდებისა მისთჳს განგალა იგი და მოკუდა კიდობანსა მას თანა უფლისასა 
		წინაშე ღმრთისა. </td>
	</tr>
	<tr>
		<td valign="top">8</td>
		<td valign="top">შეწუხდა დავითი, რომ დაღუპა უფალმა ყუზა. დღემდე ეწოდება 
		ამ ადგილს ფერეც-ყუზა (ყუზას დაღუპვა). </td>
		<td valign="top">8</td>
		<td valign="top">და შეუძნდა დავითს შემუსრვაჲ იგი ოზიასი. და ეწოდა 
		ადგილსა მას&quot; შესამუსრველი ოზიასი &quot; მოდღენდელად დღედმდე. </td>
	</tr>
	<tr>
		<td valign="top">9</td>
		<td valign="top">
შეეშინდა უფლისა დავითს იმ დღეს და თქვა: როგორ მოვა ჩემამდე უფლის კიდობანი? </td>
		<td valign="top">9</td>
		<td valign="top">და შეეშინა დავითს უფლისაგან და თქუა: ვითარ შევიღო სახიდ 
		ჩემდა კიდობანი სჯულისა ღმრთისა? </td>
	</tr>
	<tr>
		<td valign="top">10</td>
		<td valign="top">არ ინდომა დავითმა უფლის კიდობნის მოტანა თავისთან, 
		დავითის ქალაქში და გეთელი ყობედ-ედომის კარ-მიდამოსკენ გაახვევინა. </td>
		<td valign="top">10</td>
		<td valign="top">
და არა უნდა დავითს მიქცევად კიდობანი იგი უფლისა მისისა ქალაქსა დავითისასა, 
არამედ მიაქცია სახიდ აბედადისა გეთელისა. </td>
	</tr>
	<tr>
		<td valign="top">11</td>
		<td valign="top">
სამი თვე ესვენა უფლის კიდობანი გეთელი ყობედედომის კარმიდამოში და აკურთხა უფალმა 
ყობედ-ედომი და მთელი მისი კარ-მიდამო. </td>
		<td valign="top">11</td>
		<td valign="top">
და დადგა კიდობანი უფლისა მუნ სამ თუე ოდენ და აკურთხა უფალმან სახელი იგი 
აბედადისი გეთელისა. </td>
	</tr>
	<tr>
		<td valign="top">12</td>
		<td valign="top">
<p>
როცა შეატყობინეს დავითს, აკურთხა უფალმა ღვთის კიდობნის გამო ყობედ-ედომის 
კარ-მიდამო და მთელი მისი საბადებელიო, წავიდა დავითი და სიხარულით ამოიტანა ღვთის 
კიდობანი ყობედ-ედომის კარმიდამოდან დავითის ქალაქში. 
</p>
		</td>
		<td valign="top">12</td>
		<td valign="top">
<p>მიუთხრეს დავითს: აკურთხა უფალმან სახლი აბედარისი და ყოველივე, რაჲცა არს მისი, 
კიდობნის გამო ღმრთისა! წარვიდა დავით და აღმოიღო კიდობანი სჯულისა ღმრთისა 
სახლისაგან აბედადისა ქალაქად დავითისა სიხარულით. </p>
		</td>
	</tr>
	<tr>
		<td valign="top">13</td>
		<td valign="top">
უფლის კიდობნის გადატანისას, ყოველ ექვს ნაბიჯზე თითო ხარსა და ნაპატივებ ვერძს 
სწირავდა მსხვერპლად. </td>
		<td valign="top">13</td>
		<td valign="top">და იყუნეს მის თანა, რომელთა მოაქუნდათ კიდობანი იგი, 
		მემღერნი შჳდ დასად და საკლავები ზუარაკთა და კრავთა. </td>
	</tr>
	<tr>
		<td valign="top">14</td>
		<td valign="top">
რაც ძალი და ღონე ჰქონდა როკავდა დავითი უფლის წინაშე; სელის ეფოდი ემოსა დავითს. </td>
		<td valign="top">14</td>
		<td valign="top">დავით როკვიდა წინაშე კიდობნისა მის პარითა შორის 
		მოსტჳნვართა მათ და მბობღნართა წინაშე უფლისა მკული სამკაულითა ძოწეულითა. </td>
	</tr>
	<tr>
		<td valign="top">15</td>
		<td valign="top">
ყიჟინითა და ბუკის ცემით მიჰქონდათ უფლის კიდობანი დავითისა და ისრაელის მთელ 
სახლს. </td>
		<td valign="top">15</td>
		<td valign="top">და დავით და ყოველთა ერთა ისრაჱლისათა მოიღეს კიდობანი 
		ღაღადებითა ჴმითა ნესტჳსათა. </td>
	</tr>
	<tr>
		<td valign="top">16</td>
		<td valign="top">
როცა უფლის კიდობანი შევიდა დავითის ქალაქში, სარკმლიდან გადმოხედა საულის ასულმა 
მელქოლამ, დაინახა უფლის წინაშე მოხტუნავე და მროკველი დავითი და დასცინა მას თავის 
გულში. </td>
		<td valign="top">16</td>
		<td valign="top">და შევიდოდა რა კიდობანი იგი უფლისა ქალაქად დავითისა, და 
		მელქოლ, ასული საულისი, იჭჳრებოდა სარკმლით გამო და იხილა მეფე დავით, 
		რამეთუ როკვიდა ქნარითა, მომღერალი წინაშე კიდობნისა უფლისა, და განგმო 
		გულსა შინა თჳსსა. </td>
	</tr>
	<tr>
		<td valign="top">17</td>
		<td valign="top">
მიიტანეს უფლის კიდობანი და დაასვენეს თავის ადგილზე კარავში, რომელიც გაშლილი 
ჰქონდა მისთვის დავითს. მერე აღსავლენი და სამადლობელი მსხვერპლი შესწირა დავითმა 
უფალს. </td>
		<td valign="top">17</td>
		<td valign="top">და მოიღეს და დადგეს კიდობანი იგი ღმრთისა კარავსა მას 
		შინა, რომელი აღმართა დავით. და შეწირა დავით წინაშე უფლისა საკუერთხნი 
		მშჳდობისანი. </td>
	</tr>
	<tr>
		<td valign="top">18</td>
		<td valign="top">
როცა მორჩა აღსავლენი და სამადლობელი მსხვერპლის შეწირვას, ცაბაოთ უფლის სახელით 
დალოცა ერი. </td>
		<td valign="top">18</td>
		<td valign="top">და რაჟამს აღასრულა შეწირვაჲ მსხუერპლთა და მშჳდობისათა, 
		აკურთხა ყოველი იგი ერი სახელითა უფლისა ყოვლისა მპყრობელისათა. </td>
	</tr>
	<tr>
		<td valign="top">19</td>
		<td valign="top">
ჩამოურიგა მთელს ერს, ისრაელის მთელს კრებულს, კაცსა და დედაკაცს, თითო პურის 
კვერი, თითო ხორცის წილობი და თითო ქადა. მერე თავ-თავის სახლებში წავიდა ხალხი. </td>
		<td valign="top">19</td>
		<td valign="top">და განუყო ყოველსა მას ერსა და ყოველსა ძალსა ისრაჱლისათა 
		დანითგან ვიდრე ბერსაბემდე: მამაცსა და დიაცსა, თჳთო კუერი პური და თითო 
		დარანი ჴორცი და თჳთო მანდარი ტაბაკისაგან. და წარვიდა ერი იგი სახიდ 
		თჳსად. </td>
	</tr>
	<tr>
		<td valign="top">20</td>
		<td valign="top">
როცა დაბრუნდა დავითი თავისი სახლის დასალოცად, გამოეგება მელქოლა, საულის ასული, 
დავითს და უთხრა: როგორ განდიდდა დღეს ისრაელის მეფე, რომ გაშიშვლდა დღეს თავის 
მორჩილთა და მხევალთა თვალწინ, როგორც შიშვლდება ხოლმე ქარაფშუტა ვინმე. </td>
		<td valign="top">20</td>
		<td valign="top">და შეიქცა დავით კურთხევად სახლისა თჳსისა. და 
		გამოეგებოდა მას მელქოლ, ასული საულისა, აკურთხა იგი და ჰრქუა: რაბამადღა 
		რამე ჰაეროვან და დიდებულ იყავ შენ დღეს, მეფე ეგე ისრაელისა, რაჟამს 
		განკვართულ იყავ შენ და მოხჳდოდე წინაშე მონათა შენთა და მჴევალთა, ვითარცა 
		ვინ განიკვართის როკვასა თჳსსა, ეგრე რამე განკვართულ იყავ დღეს. </td>
	</tr>
	<tr>
		<td valign="top">21</td>
		<td valign="top">
მიუგო დავითმა მელქოლას: უფლის წინაშე, რომელმაც მამჯობინა მამაშენს და მთელს მას 
სახლს, როცა დამადგინა უფლის ერის, ისრაელის წინამძღოლად, უფლის წინაშე სიხარულით 
ვიროკებ. </td>
		<td valign="top">21</td>
		<td valign="top">მიუგო დავით მელქოლს და ჰრქუა: წინაშე უფლისა ჩემისა 
		ვიხარებდე და ვროკვიდე. ხოლო კურთხეულ არს უფალი ჩემი, რომელმან გამომირჩია 
		მე უფროს მამისა შენისა და ყოვლისა სახლისა მისისა, რამეთუ დამამტკიცა მე 
		მთავრად ყოველსა ზედა ერსა თჳსსა ისრაჱლსა. </td>
	</tr>
	<tr>
		<td valign="top">22</td>
		<td valign="top">
რაც უფრო დავმცირდები და დავმდაბლდები ჩეძს თვალში, მით უფრო დიდებული გამოვჩნდები 
მხევაღთა წინაშე, მათ წინაშეც კი, შენ რომ ახსენე. </td>
		<td valign="top">22</td>
		<td valign="top">მის წინაშე ვიხარებდე, და ვიმღერდე და ვროკვიდე წინაშე 
		უფლისა და განვიკუართო სიხარულით უფრო და უფროს და შეურაცხად გამოვჩნდე 
		წინაშე თუალთა შენთა და თუალთა მჴევალთა შენთასა, რომელთა წინაშე მარქუ მე, 
		ვითარმედ: დიდებულ რამე შჩნდი! </td>
	</tr>
	<tr>
		<td valign="top">23</td>
		<td valign="top">
მელქოლას, საულის ასულს, არ ჰყოლია შვილი სიკვდილის დღემდე. </td>
		<td valign="top">23</td>
		<td valign="top">და მელქოლს, ასულსა საულისასა, აღარა ესვა შვილი, ვიდრე 
		სიკუდიდმდე მისა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>