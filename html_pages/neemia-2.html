<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ნეემია (თავი 2)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ნეემია</h1>
<h2>თავი მეორე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>ნისანის თვეში, ართახშასთა მეფის მეოცე წელს, ღვინო იდგა მის წინ; ავიღე ეს 
ღვინო და მეფეს მივართვი; რაკი მწუხარე არასოდეს ვყოფილვარ მის წინაშე, </p>
		</td>
		<td width="2%" valign="top">1</td>
		<td width="48%" valign="top">
<p>და იყო თვესა მას ნისანსა, მეოცესე წელსა არტაშეს მეფისასა, და მიითხოვა ჩემგან 
ღვინო, და მოვიღე ღვინო და ვასუ მეფესა. და იყო მეფე იგი მარტო. რაჟამს შესუა ღვინო 
იგი, </p>
		</td>
	</tr>
	<tr>
		<td valign="top">2</td>
		<td valign="top">მეფემ მითხრა: რატომ გაქვს მწუხარე სახე? ავად არა ხარ. 
		ეს სხვა არაფერია, თუ არა გულის მწუხარებაო. ძალზე შევშინდი. </td>
		<td valign="top">2</td>
		<td valign="top">მრქვა მე მეფემან: რად მწუხარე არს პირი შენი? და არარა 
		არს მისთჳს მიზეზი, გარნა უკჯურება და შემეშინა მე ფრიად. </td>
	</tr>
	<tr>
		<td valign="top">3</td>
		<td valign="top">ვუთხარი მეფეს: საუკუნოდ იცოცხლე, მეფევ! აბა, როგორ არ 
		მექნება მწუხარე სახე, როცა ის ქალაქი, სადაც ჩემი მამა-პაპის საფლავები 
		მეგულება, დაქცეულია და მისი კარიბჭეებიც ცეცხლშია დამწვარი? </td>
		<td valign="top">3</td>
		<td valign="top">და ვარქუ მეფესა მას: მეფე, უკუნისამდე ცხოვნდი, რასათჳს 
		არა იყოს მჭმუნვარე და მწუხარე პირი ჩემი, რამეთუ ქალაქი იგი და სახლი 
		მამათა ჩუენთა უდაბნო არს? ბჭენი მისნი განრყუნილ არიან ურიდად ცეცხლითა. </td>
	</tr>
	<tr>
		<td valign="top">4</td>
		<td valign="top">მითხრა მეფემ: ახლა რას ითხოვ? მე ვილოცე ცათა ღმერთის 
		წინაშე. </td>
		<td valign="top">4</td>
		<td valign="top">და მრქვა მე მეფემან: რომლისა საქმისათჳს ეძიებ ამას? და 
		ვილოცევდ უფლისა მიმართ ღმრთისა ზეცათასა. </td>
	</tr>
	<tr>
		<td valign="top">5</td>
		<td valign="top">და ვუთხარი მეფეს: თუ მეფე თანახმაა და თუ შენმა მორჩილმა 
		მადლი ვპოვე შენს წინაშე, გამიშვი იუდაში, იმ ქალაქში, სადაც მამა-პაპის 
		საფლავები მეგულება, და ავაშენებ მას. </td>
		<td valign="top">5</td>
		<td valign="top">და ვარქუ მეფესა მას: იყავნ ზედა მეფობასა შენსა კეთილ, 
		და თუ ვპოვე მონამან შენმან წინაშე პირსა შენსა მადლი, და მნებავს 
		მივლინება ჩემი ურიასტანად, ქალაქსა საჴსენებელთა მათ მამათა ჩუენთასა, და 
		მე სიტყჳთა შენითა აღვაშენო იგი. </td>
	</tr>
	<tr>
		<td valign="top">6</td>
		<td valign="top">მითხრა მეფემ, რომელსაც დედოფალიც გვერდში ეჯდა: რამდენ 
		ხანს იქნები წასული და როდის დაბრუნდები? მეფემ ინება ჩემი გაშვება და მეც 
		ვადა დავუთქვი. </td>
		<td valign="top">6</td>
		<td valign="top">და მრქვა მე მეფემან და ხარჭმან მისმან, რომელი ჯდა მის 
		თანა: რაჟამს ოდენ მიგცალდეს შენ, ანუ ოდეს მოიქცე შენ მუნით? და ყო კეთილი 
		ჩემდა მომართ მეფემან, და განმიტევა მე, და მე დაუდევ მას დრო. </td>
	</tr>
	<tr>
		<td valign="top">7</td>
		<td valign="top">ვუთხარი მეფეს: თუ მეფე ინებებს, წერილები გამატანოს 
		მდინარისგაღმელ მთავრებთან, რათა მათ მეგზურები გამაყოლონ, ვიდრე იუდამდე 
		მივიდოდე. </td>
		<td valign="top">7</td>
		<td valign="top">და ვარქუ მეფესა მას: უკეთუ ვპოვე მადლი წინაშე შენსა, 
		მეც მე წიგნი მთავართა მათ მისთა მიერ კერძო მდინარისა მის, და მიმიყვანონ 
		მე, ვიდრემდის მივიდე ურიასტანად, </td>
	</tr>
	<tr>
		<td valign="top">8</td>
		<td valign="top">ერთი წერილი ასაფთან გამატანოს, სამეფო ტყის მცველთან, 
		რათა მომცეს ხე-ტყე ციხე-სიმაგრის კარიბჭეთა ასაფიცრად, ასევე ტაძრისათვის, 
		ქალაქის კედლისათვის და იმ სახლისათვის, რომელშიც მე ვიცხოვრებ. მიბოძა 
		მეფემ, რადგან ღვთის მოწყალე ხელი იყო ჩემზე. </td>
		<td valign="top">8</td>
		<td valign="top">და წიგნი ერთი ასაფისა, რომელ-იგი არს მცველ ბოსტნისა მის 
		სამეფოსა, რათა მცეს მე ძელი განსაგებელად ბჭეთა მათთჳს ზღუდეთა მათ 
		განსაგებელად მის ქალაქისათა და სახლისა მისთჳს, რომელსა შევიდე მე მუნ. და 
		მომცა მე მეფემან, რამეთუ ჴელი ღმრთისა ჩემისა იყო ჩემ თანა კეთილობით </td>
	</tr>
	<tr>
		<td valign="top">9</td>
		<td valign="top">
მივედი მდინარისგაღმელ მთავრებთან და მეფის წერილები გადავეცი. მეფემ თან 
მხედართმთავრები და მხედრები გამომაყოლა. </td>
		<td valign="top">9</td>
		<td valign="top">და მოვედ მთავართა მათ მდინარითკერძოთა და მივეც მათ 
		წიგნები იგი მეფისა, და წარმაყვანნა მე მეფემან წინამძღუარნი ძლიერნი და 
		ცხენოსნები. </td>
	</tr>
	<tr>
		<td valign="top">10</td>
		<td valign="top">გაიგეს ეს სანბალატ ხორონელმა და ტობიამ, ყამონელთა 
		მორჩილმა, და დიდად ეწყინათ, რომ ისრაელიანთათვის სიკეთისმყოფელი კაცი 
		მოვიდა. </td>
		<td valign="top">10</td>
		<td valign="top">
და ესმა ანბალატს მთავარსა და ტობიას, მონასა ამონისასა, და ბოროტი უჩნდა წინაშე 
მათსა, რამეთუ ვითხოვენ მე კაცნი კეთილობით საჴმრად ისრაელისათჳს. </td>
	</tr>
	<tr>
		<td valign="top">11</td>
		<td valign="top">
<p>
ავედი იერუსალიმში და სამი დღე დავრჩი იქ. </p>
		</td>
		<td valign="top">11</td>
		<td valign="top">
<p>და მოვედით იერუსალემად, და ვიყავ მუნ სამ დღე ოდენ. </p>
		</td>
	</tr>
	<tr>
		<td valign="top">12</td>
		<td valign="top">
ღამით ავდექი რამდენიმე კაცთან ერთად, ისე რომ კაციშვილისთვის არ მითქვამს, თუ რისი 
გაკეთება ჩამიდო გულში ჩემმა ღმერთმა იერუსალიმისთვის; არავითარი პირუტყვი თან არ 
მყოლია, გარდა იმ პირუტყვისა, რომელზეც თავად ვიყავი ამხედრებული. </td>
		<td valign="top">12</td>
		<td valign="top">
და აღვდეგ ღამე მე და მცირედნი კაცნი ჩემ თანა იყვნენ, და არა უთხარ კაცთა მათ, 
ვითარმედ რა შთამიგდო ღმერთმან გულსა ჩემსა ყოფად ისრაელისათჳს, და კარაული არა იყო 
ჩემ თანა, გარნა მარტო იგი კარაული, რომელსა ზედა ვჯედი. </td>
	</tr>
	<tr>
		<td valign="top">13</td>
		<td valign="top">
ღამიანად გამოვედი ხევის კარიბჭით, გავემართე ვეშაპის წყაროსკენ და სანაგვის 
კარიბჭისკენ. დავათვალიერე იერუსალიმის დანგრეული კედლები და მისი ცეცხლში დამწვარი 
კარიბჭეები. </td>
		<td valign="top">13</td>
		<td valign="top">
და გამოვედ მე ბჭესა მას ნაღვარევისასა, პირსა ზედა ქუეყანისა მის ლელოვანისასა, 
ვიდრე ბჭედმდე წყაროთასა და შეურვებულ ვიყავ იწროებითა მით წარსავალისათა ზღუდესა 
თანა იერუსალემისასა, რომელი-იგი მათ განეწმინდა და ბჭენი მისნი განრყუნილ იყუნეს 
ცეცხლითა. </td>
	</tr>
	<tr>
		<td valign="top">14</td>
		<td valign="top">
მივედი წყაროს კარიბჭესთან და მეფის ტბორთან. მაგრამ იქ ადგილი არ იყო, რომ იმ 
პირუტყვს გაეარა, რომელზეც ამხედრებული ვიყავი. </td>
		<td valign="top">14</td>
		<td valign="top">
და განელე მე ბჭესა მას წყაროსასა წყალთა გარდამოსაქანელთა თანა მეფისათა, და არა 
იყო მუნ ადგილი კარაულისა მის ჩემისათჳს, ვითარმცა განვლე იგი ადგილი მჴედრ. </td>
	</tr>
	<tr>
		<td valign="top">15</td>
		<td valign="top">
ღამით ავუყევი ხევს, დავათვალიერე კედელი, მერე უკან გამოვბრუნდი, წამოვედი ხეობის 
კარიბჭით და დავბრუნდი. </td>
		<td valign="top">15</td>
		<td valign="top">
და აღვჴედ ზედა ზღუდესა მას ნაღვარევით კერძოსა ღამე, და ვიყავ იწროებითა მით 
შეურვებულ ზღუდესა მას ზედა და ვიყავ ბჭესა მის თანა ჴევისასა და მოვიქეც. </td>
	</tr>
	<tr>
		<td valign="top">16</td>
		<td valign="top">
მოხელეებმა არ იცოდნენ სად დავდიოდი და რას ვაკეთებდი. არც იუდაელებს, არც 
მღვდლებს, არც დიდებულებს, არც მოხელეებს, არც საქმის მკეთებლებს ჯერ არაფერს არ 
ვუმხელდი. </td>
		<td valign="top">16</td>
		<td valign="top">
და არა აგრძნეს მჴუმილავთა მათ, ვიდრე არა მისრულ ვიყავ, ანუ რასა ვიქმოდე ურიათა 
მათ და მღდელთა პატიოსანთა და ერისთავთა და სხვათაცა, რომელნი ადასრულებდეს ღვაწლსა 
მას საქმისასა, ვიდრე აქა ოდენ არა მეთხრა მათა. </td>
	</tr>
	<tr>
		<td valign="top">17</td>
		<td valign="top">
ვუთხარი მათ: ხომ ხედავთ რა უბედურ დღეში ვართ, როგორ არის გაპარტახებული 
იერუსალიმი და როგორ არის მისი კარიბჭეები ცეცხლში გადაბუგული. წავიდეთ და ავაშენოთ 
იერუსალიმის კედელი, და ნუღარ ვიქნებით შერცხვენილნი. </td>
		<td valign="top">17</td>
		<td valign="top">
და ვარქუ მათ: თქუენ იხილეთ უკეთურებაჲ ესე, რომელსა შინა ერთ აწ, და ვითარ არს 
იერუსალემი უდაბნო და ბჭენი მისნი ცეცხლითა მომწვარ, მოვედით და აღვაშენოთ ზღუდენი 
იერუსალჱმისანი, და არღარა ვიყვნეთ საყუედრელ. </td>
	</tr>
	<tr>
		<td valign="top">18</td>
		<td valign="top">
ვუთხარი ჩემი ღმერთის ხელზე, სასიკეთო რომ იყო ჩემთვის, და მეფის სიტყვებზე, რომ 
მითხრა. თქვეს: ავდგეთ და ავაშენოთ! და ხელი გაამტკიცეს სასიკეთოდ. </td>
		<td valign="top">18</td>
		<td valign="top">
და უთხარ მათ, ვითარმედ: ჴელი უფლისა იყო ჩემ თანა კეთილობით, და სიტყუანი იგი 
მეფისანი, რომელ მრქუნა მე, და ვარქუ მათ: და აღვდგეთ, ვიქმოდეთ და აღვაშენოთ და 
განძლიერდეს ჴელნი მათნი კეთილობად. </td>
	</tr>
	<tr>
		<td valign="top">19</td>
		<td valign="top">
გაიგეს ეს სანბალატ ხორონელმა, ტობიამ, ყამონელთა მორჩილმა და გეშემ არაბმა და 
დაცინვითა და ზიზღით ყურება დაგვიწყეს. ამბობდნენ: ამას რას სჩადით? მეფის 
წინააღმდეგ აღდგომა ხომ არ გინდათ? </td>
		<td valign="top">19</td>
		<td valign="top">
და ესმა სანაბანატს, ჰარონის და ტობის, მონათა ამონისთა, და გესამს არაბიელსა და 
გვეკიცხევდეს ჩუენ. და მოვიდეს ჩუენდა, მრქუეს ჩუენ: რაჲ არს საქმე ეგე, რომელსა 
თქუენ იქთ? და გნებავს მეფისაგან განდგომა? </td>
	</tr>
	<tr>
		<td valign="top">20</td>
		<td valign="top">
სიტყვა შევუბრუნე და ვუთხარი: ცათა ღმერთმა მოგვიმართა ხელი და ჩვენც, მისი 
მორჩილნი, ავდგებით და ავაშენებთ, თქვენ კი იერუსალიმში არა გაქვთ-მეთქი არც წილი, 
არც უფლება და არც სახსენებელი. </td>
		<td valign="top">20</td>
		<td valign="top">
მიუგე და ვარქუ მათ: ღმერთმან ცათამან წარგვიმართა ჩუენ, და ჩუენ მონანი მისნი ვართ 
წმინდანი, და აღვაშენოთ, და თქუენ არა გიც ნაწილი და საჴსენებელი და სამართალი 
იერუსალემს. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>