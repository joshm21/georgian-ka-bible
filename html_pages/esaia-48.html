<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 48)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი ორმოცდამერვე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
ისმინე ეს, იაკობის სახლო, ისრაელის სახელით წოდებულნო, იუდას წყლებიდან გამოსულნო, 
უფლის სახელის მოფიცარნო, ისრაელის ღმერთს რომ ახსენებთ, თუმცა არა ჭეშმარიტებით და 
არა სიმართლით! </p>
		</td>
		<td width="2%" valign="top">1</td>
		<td width="48%" valign="top">
<p>ისმინენით ესენი სახლმან იაკობისმან, წოდებულთა სახელსა ზედა ისრაილისასა და 
წელისაგან იუდასსა გამოსრულთა, რომელნი ჰფუცავთ სახელსა უფლისა ღმრთისა 
ისრაილისასა, მომჴსენებელნი არა ჭეშმარიტებით, არცა სიმართლით </p>
		</td>
	</tr>
	<tr>
		<td valign="top">2</td>
		<td width="48%" valign="top">









რადგან წმიდა ქალაქის სახელით იწოდებიან და ისრაელის ღმერთს ემყარებიან - ცაბაოთ 
უფალია მისი სახელი. </td>
		<td valign="top">2</td>
		<td width="48%" valign="top">
და მოსავნი სახელსა ქალაქისა წმიდისასა, და ღმრთისა მიმართ ისრაილისასა 
დამტკიცებულნი, უფალი საბაოთ, სახელი მისი. </td>
	</tr>
	<tr>
		<td valign="top">3</td>
		<td valign="top">თავიდანვე გავაცხადე წინანდელნი, ჩემი ძირიდან არის 
		გამოსული. მე გამოვიტანე სააშკარაოზე; ანაზდად ვმოქმედებდი და სრულდებოდა. </td>
		<td valign="top">3</td>
		<td valign="top">პირველნი მერმე მიუთხრენ, და პირისაგან გამოვიდა და 
		სასმენელ იქმნა, მეყსა შინა ვყავ და ზედ მოიწია. </td>
	</tr>
	<tr>
		<td valign="top">4</td>
		<td valign="top">რაკი ვიცოდი, რომ ჯიუტი ხარ და რკინის ძარღვები გაქვს 
		კისერზე და სპილენძის შუბლი. </td>
		<td valign="top">4</td>
		<td valign="top">უწყი მე, ვითარმედ ფიცხელ ხარ, და ძარღუ რკინისა - ქედი 
		შენი და შუბლი შენი - რვალისა. </td>
	</tr>
	<tr>
		<td valign="top">5</td>
		<td valign="top">მე გამცნე შენ თავიდანვე, გამოგიცხადე, ვიდრე 
		ასრულდებოდა, რომ არ გეთქვა; ჩემმა კერპმა აასრულა ეს, ჩემს ბუთსა და 
		ქანდაკს ჰქონდა ნაბრძანებიო. </td>
		<td valign="top">5</td>
		<td valign="top">და მიგითხრა შენ ძუელადნი, პირველ მოსლვამდე შენ ზედა 
		სასმენელ გიყავ, ნუ სადა სთქვან: კერპთა ჩემთა ყვეს ესე, არამედ რომელთა 
		არა სთქვა: გამოქანდაკებულთა და გამომდნობელთა მამცნეს მე. </td>
	</tr>
	<tr>
		<td valign="top">6</td>
		<td valign="top">შენ მოგისმენია; ახლა იხილეთ ეს ყველაფერი. ნუთუ არ 
		აღიარებთ? ამიერიდან გიცხადებ ახალ ამბებს, დაფარულთ, რომლებიც არ იცოდი. </td>
		<td valign="top">6</td>
		<td valign="top">ისმინენით ყოველნი და თქუენ არა სცნენით, არამედ სასმენელ 
		შენდა ვყვენ ახალნი ამიერითგან, რომელთა ეგულვების ქმნა. </td>
	</tr>
	<tr>
		<td valign="top">7</td>
		<td valign="top">ახლა ასრულდნენ ისინი და არა წინათ; დღემდე არაფერი 
		გსმენიათ მათზე, რომ არ თქვათ: აჰა, ხომ ვიცოდიო. </td>
		<td valign="top">7</td>
		<td valign="top">და არა სთქვა: აწ იქმნების და არა ძუელად და არა პირველთა 
		დღეთა ისმინენ იგინი, ნუ იტყჳ: ჰე, უწყნი იგინი. </td>
	</tr>
	<tr>
		<td valign="top">8</td>
		<td valign="top">არც გსმენია და არც იცოდი, აქამდე ყურიც არ გქონია 
		გახსნილი; რადგან ვიცოდი, რომ ღალატს ჩაიდენდი და შემცოდე გერქვა დედის 
		მუცლიდანვე. </td>
		<td valign="top">8</td>
		<td valign="top">არცა სცან, არცა უწყოდე, არცა დასაბამითგან განახუენ 
		ყურნი შენნი, რამეთუ უწყოდე, ვითარმედ შეურაცხ-მყოფელი შეურაცხ-ჰყოფ და 
		უშჯულოდ მერმე მუცლითგანვე გეწოდოს. </td>
	</tr>
	<tr>
		<td valign="top">9</td>
		<td valign="top">ჩემი სახელის გულისათვის ვაყოვნებ რისხკას და ჩემი 
		დიდებისათვის გარიდებ მას, რომ არ მოგსპო. </td>
		<td valign="top">9</td>
		<td valign="top">სახელისათჳს ჩემისა გიჩვენო შენ გულისწყრომაჲ ჩემი და 
		დიდებულნი ჩემნი მოვაწინე შენ ზედა, რაჲთა არა მოგასრულო შენ. </td>
	</tr>
	<tr>
		<td valign="top">10</td>
		<td valign="top">აჰა, გამოგადნე, მაგრამ ვერცხლი არ გამოვიდა; სიმწრის 
		ქურაში გამოგცადე. </td>
		<td valign="top">10</td>
		<td valign="top">აჰა, განყიდე შენ ვეცხლისათჳს, ხოლო განგარინო შენ 
		საჴუმილისაგან სიგლახაკისა. </td>
	</tr>
	<tr>
		<td valign="top">11</td>
		<td valign="top">ჩემი თავისთვის, ჩემი თავისთვის ვაკეთებ ამას, რადგან 
		როგორ შევალახვინო ჩემი სახელი? ჩემს დიდებას სხვას არ მივცემ. </td>
		<td valign="top">11</td>
		<td valign="top">
<p>თჳთ ჩემთჳს გიყო შენ, რამეთუ სახელი ჩემი შემწიკულებულ არს და დიდებაჲ ჩემი 
სხვასა არა მივსცე. </p>
		</td>
	</tr>
	<tr>
		<td valign="top">12</td>
		<td valign="top">
<p>
მისმინე, იაკობ და ისრაელ, ჩემო წოდებულო: ეს მე ვარ, მე ვარ პირველი და მე ვარ 
უკანასკნელიც. </p>
		</td>
		<td valign="top">12</td>
		<td valign="top">ისმინე ჩემი, იაკობ და ისრაილ, რომელსა მე გიწოდ. მე ვარ 
		პირველი და მე ვარ უკუნისამდე. </td>
	</tr>
	<tr>
		<td valign="top">13</td>
		<td valign="top">ჩემმა ხელმა დააფუძნა მიწა და ჩემმა მარჯვენამ გადაჭიმა 
		ცა. მოვუხმობ მათ და ერთად დადგებიან. </td>
		<td valign="top">13</td>
		<td valign="top">და ჴელმან ჩემმან დააფუძნა ქუეყანაჲ და მარჯუენემან 
		ჩემმან დაამყარა ცაჲ, უწოდო მე მათ და დადგენ ერთბამად. </td>
	</tr>
	<tr>
		<td valign="top">14</td>
		<td valign="top">შეიკრიბენით ყველანი და ისმინეთ: ვინ გამოაცხადა მათ 
		შორის ეს ამბები? უფალმა შეიყვარა იგი. აასრულებს თავის ნება-სურვილს 
		ბაბილონზე და ქალდეველებზე შემართავს მკლავს. </td>
		<td valign="top">14</td>
		<td valign="top">და შეკრბენ ერთბამად ყოველნი და ისმინონ, ვინ მიუთხრნა 
		მათ ესენი? სიყვარულითა შენითა ვყავ ნება შენი ბაბილონსა ზედა აღებად თესლი 
		ქალდეველთა. </td>
	</tr>
	<tr>
		<td valign="top">15</td>
		<td valign="top">მე, მე ვიყავი, რომ ვილაპარაკე; მოვუწოდე კიდეც, 
		მოვიყვანე და გზა წარვუმართე. </td>
		<td valign="top">15</td>
		<td valign="top">მე ვთქუ და მე უწოდე; მოვიყვანე იგი და წარვჰმართე გზა 
		მისი. </td>
	</tr>
	<tr>
		<td valign="top">16</td>
		<td valign="top">მომიახლოვდით, ისმინეთ ეს: საიდუმლოდ არც თავიდანვე 
		მილაპარაკნია; რაც რომ ეს მოხდა, მე იქა ვარ. ახლა კი უფალმა ღმერთმა და 
		მისმა სულმა მომავლინა. </td>
		<td valign="top">16</td>
		<td valign="top">მოიყვანენით და ისმინენით ესენი. არა დასაბამითგან 
		დაფარულად ვიტყოდე, არცა ადგილსა შინა ქუეყანისა ბნელისასა. ოდეს იქმნა, 
		მუნ ვიყავ. და აწ უფალმან მომავლინა მე და სული მისი. </td>
	</tr>
	<tr>
		<td valign="top">17</td>
		<td valign="top">ასე ამბობს უფალი, შენი მხსნელი, ისრაელის წმიდა; მე ვარ 
		უფალი, შენი ღმერთი, დამმოძღვრავი სასიკეთოდ, სავალ გზაზე შენი 
		წარმმართველი. </td>
		<td valign="top">17</td>
		<td valign="top">ესრეთ იტყჳს უფალი მჴსნელი შენი, წმიდაჲ ისრაილისა: მე 
		ვარ ღმერთი შენი, გიჩუენე შენ პოვნად შენდა გზაჲ, რომელსა შინა ხჳდოდი მას 
		ზედა. </td>
	</tr>
	<tr>
		<td valign="top">18</td>
		<td valign="top">ნეტავ ყურადგეღო ჩემი მცნებები! მაშინ მდინარესავით 
		იქნებოდა შენი სიმრთელე და ზღვის ტალღებივით - შენი სიმართლე. </td>
		<td valign="top">18</td>
		<td valign="top">და უკუეთუმცა გესმნნეს მცნებანი ჩემნი, ქმნილ იყომცა, 
		ვითარცა მდინარე, მშჳდობაჲ შენი, და სიმართლე შენი, ვითარცა ღელვანი 
		ზღჳსანი. </td>
	</tr>
	<tr>
		<td valign="top">19</td>
		<td valign="top">ქვიშასავით იქნებოდა შენი თესლი და მისი მარცვლებივით - 
		შენი წიაღის ნაშიერი. არ ამოიკვეთებოდა მისი სახელი, არ გაქრებოდა ჩემს 
		წინაშე. </td>
		<td valign="top">19</td>
		<td valign="top">და იქმნამცა, ვითარცა ქჳშა, თესლი შენი და ნაშობნი შენნი, 
		ვითარცა მიწა ქუეყანისა. არცა აწ არა მოისრას, არცა წარწყმდეს სახელი შენი 
		წინაშე ჩემსა. </td>
	</tr>
	<tr>
		<td valign="top">20</td>
		<td valign="top">გამოდით ბაბილონიდან, გაერიდეთ ქალდეველებს! მხიარული 
		ხმით გამოაცხადეთ, ამცნეთ ეს, ქვეყნის კიდემდე მიაწვდინეთ, თქვით: იხსნა 
		უფალმა, თავისი მორჩილი იაკობი! </td>
		<td valign="top">20</td>
		<td valign="top">გამოვედ ბაბილონით, მლტოლვარე ქალდეველთაგან. ჴმაჲ 
		სიხარულისა მიუთხართ და სასმენელ იქმენინ. ესე მიუთხართ ვიდრე დასასრულამდე 
		ქუეყანისა და სასმენელ იქმენინ ესე. იტყოდეთ, ვითარმედ: იჴსნა უფალმან მონა 
		თჳსი, იაკობი. </td>
	</tr>
	<tr>
		<td valign="top">21</td>
		<td valign="top">არ მოსწყურებიათ უდაბნოებში, სადაც დაჰყავდა; კლდიდან 
		უდინა მათ წყალი, კლდე გააპო და იჩქეფა წყალმა. </td>
		<td valign="top">21</td>
		<td valign="top">და უკეთუ სწყუროდის, უდაბნოთა მოიყვანნეს იგინი. წყალი 
		კლდისაგან გამოიყვანოს მათდა. განიპოს კლდე და დიოდის წყალი. და სუმიდეს 
		ერი ჩემი, არა არს სიხარული უთნოთა, - იტყჳს უფალი. </td>
	</tr>
	<tr>
		<td valign="top">22</td>
		<td valign="top">არ არის მშვიდობა, ამბობს უფალი, ბოროტეულთათვის. </td>
		<td valign="top">&nbsp;</td>
		<td valign="top">&nbsp;</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>