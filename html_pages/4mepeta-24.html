<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - მეოთხე მეფეთა (თავი 24)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>
<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>მეოთხე მეფეთა</h1>
<h2>თავი ოცდამეოთხე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">










<p>
მის დროს გამოვიდა ნაბუქოდონოსორი, ბაბილონის მეფე, და იყო იეჰოიაკიმი მისი მორჩილი 
სამ წელიწადს. მერე კვლავ განუდგა მას. </p>
		</td>
		<td width="2%" valign="top">1</td>
		<td width="48%" valign="top">
<p>და დღეთა მისთა ოდენ აღმოვიდა ნაბუქოდონოსორ, მეფე ბაბილოვნისა, მას ქუეყანასა 
და იყო მისა იოაკიმ მონა სამ წელ და მოიქცა და შეურაცხ-ყო იგი. </p>
		</td>
	</tr>
	<tr>
		<td valign="top">2</td>
		<td valign="top">
მიუსევდა ხოლმე მას უფალი ქალდეველთა, არამელთა მოაბელთა და ყამონიანთა ბრბოებს, 
შეუსევდა ხოლმე იუდას, რათა დაეღუპა იგი უფლის სიტყვისამებრ, როგორც ნაბრძანები 
ჰქონდა თავის მორჩილთა - წინასწარმეტყველთა პირით. </td>
		<td valign="top">2</td>
		<td valign="top">და მოუვლინა უფალმან მას მტევებარნი ქალდეველთანი და 
		მტევებარნი ასურთანი და მოაბელნი და ძენი ამონისნი და გამოავლინნა იგინი 
		იუდასა ზედა წარწყმედად მისა მსგავსად სიტყჳსა მის უფლისა, რომელსა იტყოდა 
		ჴელითა მონათა მისთა წინაწარმეტყუელთაჲთა. </td>
	</tr>
	<tr>
		<td valign="top">3</td>
		<td valign="top">უფლის ნებით ხდებოდა ეს იუდაში, რათა თავიდან მოეშორებინა 
		იგი მენაშეს მიერ ჩადენილი ცოდვების გამო. </td>
		<td valign="top">3</td>
		<td valign="top">რამეთუ გულისწყრომა უფლისა იყო იუდასა ზედა განშორებად 
		იგი პირისაგან მისისა ყოველთათჳს ცოდვათა მანასესთა, რაოდენი ქმნა. </td>
	</tr>
	<tr>
		<td valign="top">4</td>
		<td valign="top">იმ უბრალოდ დაღვრილი სისხლის გამოც, რომლითაც აავსო 
		იერუსალიმი, არ ინება უფალმა მისი პატიება. </td>
		<td valign="top">4</td>
		<td valign="top">სისხლთა მათთჳს უბრალოთა, რაჲ დასთხია და აღავსო 
		იერუსალჱმი სისხლითა უბრალოთა, და არა ინება უფალმან ლხინებად მათა. </td>
	</tr>
	<tr>
		<td valign="top">5</td>
		<td valign="top">იეჰოიაკიმის დანარჩენი საქმენი, ყველაფერი, რაც 
		გუკეთებია, იუდას მეფეთა მატიანეშია ჩაწერილი. </td>
		<td valign="top">5</td>
		<td valign="top">და ნეშტნი სიტყუათა იოაკიმისთანი და ყოველი, რაოდენი 
		ქმნა, ანუ არა, ესერა, წერილ არიანა წიგნთა სიტყუათა დღეთა მეფეთა 
		იუდასთასა? და დაიძინა იოაკიმ მამათა თჳსთა თანა და დაეფლა მტილსა მას 
		ოზიასასა მამათა მისთა თანა. </td>
	</tr>
	<tr>
		<td valign="top">6</td>
		<td valign="top">განისვენა იეჰოიაკიმმა თავის მამა-პაპასთან და მის 
		ნაცვლად მისი ძე იეჰოიაქინი გამეფდა. </td>
		<td valign="top">6</td>
		<td valign="top">და მეფობდა იოაკიმ, ძე მისი, მის წილ. </td>
	</tr>
	<tr>
		<td valign="top">7</td>
		<td valign="top">მეტად აღარ გამოსულა ეგვიპტის მეფე თავისი ქვეყნიდან, 
		რადგან დაიპყრო ბაბილონის მეფემ ყველაფერი, რაც ეგვიპტელთა მეფეს ეკუთვნოდა 
		- ეგვიპტის მდინარიდან მდინარე ევფრატამდე. </td>
		<td valign="top">7</td>
		<td valign="top">და არღარა შესძინა მერმე მეფემან ეგჳპტისამან გამოსლვად 
		ქუეყანით მისით, რამეთუ დაიპყრა მეფემან ბაბილოვნისამან ჴევითგან 
		ეგჳპტისათა ვიდრე მდინარედმდე ეფრატად ყოველი ქუეყანა, რაოდენი იყო მეფისა 
		ეგჳპტისა. </td>
	</tr>
	<tr>
		<td valign="top">8</td>
		<td valign="top">თვრამეტი წლის იყო იეჰოიაქინი, როცა გამეფდა, და სამი თვე 
		იმეფა იერუსალიმში. მისი დედა იყო ნეხუშთა, ელნათანის ასული, 
		იერუსალიმიდან. </td>
		<td valign="top">8</td>
		<td valign="top">ძე ათურამეტისა წლისა იყო იოაკიმ მეფობასა მისსა და სამ 
		თუე მეფობდა იერუსალიმს და სახელი დედისა მისისა - ანეესთან, ასული 
		ელემათესი, იერუსალიმით. </td>
	</tr>
	<tr>
		<td valign="top">9</td>
		<td valign="top">
უკუღმართად იქცეოდა უფლის თვალში, ისევე როგორც მამამისი იქცეოდა. </td>
		<td valign="top">9</td>
		<td valign="top">და ქმნა იოაკიმ ბოროტი წინაშე უფლისა ყოვლისა მისებრ, 
		რაოდენი ქმნეს მამათა მისთა. </td>
	</tr>
	<tr>
		<td valign="top">10</td>
		<td valign="top">
ამ დროს დაიძრნენ ბაბილონის მეფის, ნაბუქოდონოსორის მოლაშქრეები იერუსალიმისკენ და 
შემოადგნენ ქალაქს. </td>
		<td valign="top">10</td>
		<td valign="top">
მას ჟამსა შინა აღმოვიდა ნაბოქოდონოსორ, მეფე ბაბილოვნისა, იერუსალიმად და იღუაწა 
ქალაქი იგი გარემოცვად. </td>
	</tr>
	<tr>
		<td valign="top">11</td>
		<td valign="top">
<p>
მოადგა ბაბილონის მეფეც, ნაბუქოდონოსორი, ქალაქს, როცა მის მოლაშქრეებს ალყაში 
ჰყავდათ მოქცეული ქალაქი. </p>
		</td>
		<td valign="top">11</td>
		<td valign="top">
<p>და მოვიდა მეფე ბაბილოვნისა ქალაქად; მონანი იგი ნაბოქოდონოსორისნი გარემოადგეს 
მას. </p>
		</td>
	</tr>
	<tr>
		<td valign="top">12</td>
		<td valign="top">
გავიდა იეჰოიაქინ იუდას მეფე ბაბილონის მეფესთან, გავიდნენ დედამისიც, მისი 
მორჩილნიც, დიდებულებიც, კარისკაცებიც, და წაიყვანა იგი ბაბილონის მეფემ მისი 
მეფობის მერვე წელს. </td>
		<td valign="top">12</td>
		<td valign="top">და განვიდა იოაკიმ, მეფე იუდასი, მეფისა ბაბილოვნისა, იგი 
		და დედა მისი და მთავარნი მისნი და მონანი მისნი და საჭურისნი მისნი. და 
		განიყვანა იგი მეფემან ბაბილოვნისამან მერვესა წელსა მეფობისა მისისასა. </td>
	</tr>
	<tr>
		<td valign="top">13</td>
		<td valign="top">გაზიდა იქიდან უფლის სახლის მთელი საგანძური და მეფის 
		სახლის საგანძური, დაამტვრია მთელი ოქროს ჭურჭელი, რომელიც გაკეთებული 
		ჰქონდა სოლომონ ისრაელის მეფეს უფლის ტაძარში უფლის ბრძანებისამებრ. </td>
		<td valign="top">13</td>
		<td valign="top">და გამოიღო მიერ ყოველი საფასე სახლისა უფლისა და საფასე 
		სახლისა სამეფოსა და შემუსრა ყოველი ჭურჭელი ოქროსა, რომელი ექმნა სოლომონ 
		მეფესა ისრაჱლისასა ტაძარსა უფლისა, ვითარცა იტყოდა უფალი. </td>
	</tr>
	<tr>
		<td valign="top">14</td>
		<td valign="top">აჰყარა მთელი იერუსალიმი, ყველა დიდებული, ყველა მამაცი 
		მებრძოლი - ათი ათასი კაცი იყო აყრილი, ყველა ხელოსანი და მშენებელი, 
		არავინ დარჩენილა ქვეყნის ერის გარდა. </td>
		<td valign="top">14</td>
		<td valign="top">და წარიყვანა ყოველი იერუსალიმი და ყოველნი მთავარნი და 
		ყოველნი ძლიერნი ძალითა ტყუეობად ათი ათასი და ყოველი ხურო და 
		ოქროსმჭედელი. და არა ვინ დაშთა, გარნა გლახაკნი ხოლო ერისა ქუეყანისანი. </td>
	</tr>
	<tr>
		<td valign="top">15</td>
		<td valign="top">გადაასახლა იეჰოიაქინი ბაბილონს; მეფის დედაც, მეფის 
		ცოლებიც, მისი კარისკაცებიც, ქვეყნის თავკაცნი წაასხა იერუსალიმიდან 
		ბაბილონში დასასახლებლად. </td>
		<td valign="top">15</td>
		<td valign="top">და წარიყვანა მეფემან ბაბილოვანისამან იოაკიმ ბაბილონად 
		და დედა მეფისა და ცოლნი მისნი და საჭურისნი მისნი და ძლიერნი ქუეყანისანი 
		წარიყვანნა ტყუედ იერუსალიმით ბაბილონად. </td>
	</tr>
	<tr>
		<td valign="top">16</td>
		<td valign="top">
მეომრები - შვიდი ათასი კაცი, ხელოსნები და მშენებლები - ათასი კაცი, ყველა 
ვაჟკაცი, ომის შემძლე, წაასხა ბაბილონის მეფემ ბაბილონში დასასახლებლად. </td>
		<td valign="top">16</td>
		<td valign="top">და ყოველი კაცი შემძლებელი, კაცი ძლიერი, რომელნი ჰყოფდეს 
		ბრძოლასა შჳდი ათასი, ხურო და მჭედელი ოქროსა და ანთრაკისა შთამსმელი - 
		ათასი კაცი და ყოველი ძალი ძლიერითა და მოქმედი ბრძოლისა, წარიყვანნა იგინი 
		მეფემან ბაბილოვნისამან ბაბილონად. </td>
	</tr>
	<tr>
		<td valign="top">17</td>
		<td valign="top">მეფედ დასვა ბაბილონის მეფემ იეჰოიაქინის ნაცვლად მისი 
		ბიძა, მათანია, და სახელად ციდკიაჰუ დაარქვა. </td>
		<td valign="top">17</td>
		<td valign="top">მეფედ დაადგინნა მეფემან ბაბილოვანისამან მეთთანია, 
		მამისძმა მისი მის წილ. დასდვა მას სახელი სედეკია. </td>
	</tr>
	<tr>
		<td valign="top">18</td>
		<td valign="top">ოცდაერთი წლის იყო ციდკიაჰუ, როცა გამეფდა, და თერთმეტი 
		წელი იმეფა იერუსალიმში. მისი დედა იყო ხამიტალი, იერემიას ასული, 
		ლიბნადან. </td>
		<td valign="top">18</td>
		<td valign="top">ძე ოცდაერთისა წლისა იყო სედეკია მეფობასა მისსა და 
		თერთმეტ წელ მეფობდა იერუსალიმს. და სახელი დედისა მისისა ამიტალ, ასული 
		იერემიასი, ლობნათ. </td>
	</tr>
	<tr>
		<td valign="top">19</td>
		<td valign="top">უკუღმართად იქცეოდა უფლის თვალში, ისევე როგორც 
		იეჰოიაკიმი იქცეოდა. </td>
		<td valign="top">19</td>
		<td valign="top">და ქმნა ბოროტი წინაშე უფლისა მსგავსად ყოვლისა მის, 
		ვითარცა ქმნა იოაკიმ. </td>
	</tr>
	<tr>
		<td valign="top">20</td>
		<td valign="top">მრისხანებდა უფალი იერუსალიმზე და იუდაზე, ვიდრე საბოლოოდ 
		არ მოიშორა ისინი თავიდან. ხოლო ციდკიაჰუ განუდგა ბაბილონის მეფეს. </td>
		<td valign="top">20</td>
		<td valign="top">რამეთუ გულისწყრომა უფლისა იყო იერუსალიმსა ზედა და 
		იუდასა ზედა, ვიდრე განსთხივნა იგინი პირისაგან მისისა და შეურაცხება ქმნა 
		სედეკია მეფისა მიმართ ბაბილონისა. </td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>