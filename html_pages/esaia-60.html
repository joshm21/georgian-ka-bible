<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - ესაია წინასწარმეტყველი (თავი 60)</title>
<link rel="shortcut icon" href="http://orthodoxy.ge/favicon.ico" />


<LINK href="../../../../style.css" type=text/css rel=StyleSheet>


<SCRIPT language=JavaScript src="../../../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../../../js/header1.js" type=text/javascript></SCRIPT>
<SCRIPT language=JavaScript src="../../../../js/menu2.js" type=text/javascript></SCRIPT>
<SCRIPT language=JavaScript src="../../../../js/menu3.js" type=text/javascript></SCRIPT>
<SCRIPT language=JavaScript src="../../../../js/header2.js" type=text/javascript></SCRIPT>


<table border="0" width="100%">
	<tr>
		<td align="left" width="33%">&nbsp;</td>
		<td align="center" width="33%"><b><font size="5">ძველი აღთქმა</font></b></td>
		<td align="right" width="33%"><b>
		<a href="../../sarchevi.php"><u>სარჩევზე გადასვლა</u></a></b></td>
	</tr>
</table>


<h1>ესაია წინასწარმეტყველი</h1>
<h2>თავი მესამოცე</h2>
<table border="0" width="100%" cellspacing="10">
	<tr>
		<td width="50%"><b>ახალი ქართულით</b></td>
		<td width="50%"><b>ძველი ქართულით</b></td>
	</tr>
</table>
<table border="0" width="100%" cellspacing="10">
	<tr>
		<td width="2%" valign="top">1</td>
		<td width="48%" valign="top">









<p>
აღდექ, განათდი, რადგან მოაწია შენმა ნათელმა და უფლის დიდება გაბრწყინდა შენზე. </p>
		</td>
		<td width="2%" valign="top">1</td>
		<td width="48%" valign="top">
<p>განათლდი, განათლდი, იერუსალიმ! რამეთუ მოიწია ნათელი შენი, და დიდებაჲ ღმრთისაჲ 
შენ ზედა აღმობრწყინდა. </p>
		</td>
	</tr>
	<tr>
		<td valign="top">2</td>
		<td width="48%" valign="top">









რადგან, აჰა, წყვდიადი დაფარავს ქვეყანას და ბნელი - ხალხებს, შენზე კი უფალი 
ინათებს და მისი დიდება გამოგეცხადება. </td>
		<td valign="top">2</td>
		<td width="48%" valign="top">
აჰა, ბნელმან დაფაროს ქუეყანაჲ და ნისლი წარმართთა ზედა, ხოლო შენ ზედა გამოჩნდეს 
უფალი და დიდებაჲ მისი შენ ზედა იხილვოს. </td>
	</tr>
	<tr>
		<td valign="top">3</td>
		<td valign="top">ხალხები მოვლენ შენს ნათელზე და შენი სხივის ელვარებაზე. </td>
		<td valign="top">3</td>
		<td valign="top">და ვიდოდიან მეფნი ნათელსა შენსა და წარმართნი 
		ბრწყინვალებასა შენსა. </td>
	</tr>
	<tr>
		<td valign="top">4</td>
		<td valign="top">ირგვლივ მოატარე თვალი და იხილე: ყველანი შეკრებილან და 
		შენსკენ მოდიან; შენი ვაჟები შორიდან მოვლენ და შენს ასულებს მხრებით 
		მოიყვანენ. </td>
		<td valign="top">4</td>
		<td valign="top">აღიხილენ, აღიხუენ გარემოს თვალნი შენნი, და იხილენ 
		შეკრებულნი შვილნი შენნი. მოვიდნენ ძენი შენნი შორით, და ასულნი შენნი 
		მჴართა ზედა აღებულ იქმნენ. </td>
	</tr>
	<tr>
		<td valign="top">5</td>
		<td valign="top">მაშინ დაინახავ და გაბრწყინდები, აგიძგერდება და 
		გაგეხსნება გული, რადგან შენკენ მოიქცევა ზღვის სიუხვე და ხალხთა დოვლათი 
		შენთან მოვა. </td>
		<td valign="top">5</td>
		<td valign="top">მაშინ იხილო და გიხაროდის, და განჰკრთე გულითა, რამეთუ 
		გარდამოცვალოს შენდამი სიმდიდრე ზღჳსა, და წარმართთა და ერთა. </td>
	</tr>
	<tr>
		<td valign="top">6</td>
		<td valign="top">უამრავი აქლემები დაგფარავენ, მიდიანის და ყეფას 
		კოზაკები; ყველანი შებადან მოვლენ, ოქროსა და გუნდრუკს მოგიტანენ და უფლის 
		სადიდებლებს გააცხადებენ. </td>
		<td valign="top">6</td>
		<td valign="top">და მოვიდეს შენდა კოლტები აქლემთა, და დაგფარონ შენ 
		აქლემთა მადიამისათა და გეფარისათა, ყოველნი საბაჲთ მოვიდენ, მომღებელნი 
		ოქროჲსა, და გუნდრუკსა შესწირვიდენ შენდა და ქვასა პატიოსანსა და 
		მაცხოვარებითა უფლისაჲთა ხარებულ იყვნენ. </td>
	</tr>
	<tr>
		<td valign="top">7</td>
		<td valign="top">კედარის მთელი ცხვარი შენთან შეგროვდება, ნებაიოთის 
		ვერძები შენს სამსახურში იქნებიან, ნებით ავლენ ჩემს სამსხვერპლოზე და ჩემი 
		დიდების სახლს განვადიდებ. </td>
		<td valign="top">7</td>
		<td valign="top">და ყოველნი ცხოვარნი კედარისანი შემოკრბენ შენდა, და 
		ვერძნი ნაბეოთისნი მოვიდენ შენდა, და შეიწირნენ შეწყნარებულნი 
		მსხუერპლისაცავსა ზედა ჩემსა, და სახლი სალოცველისა ჩემისა იდიდოს. </td>
	</tr>
	<tr>
		<td valign="top">8</td>
		<td valign="top">ვინ არის, ღრუბელივით რომ მოფრინავს და მტრედივით თავისი 
		სამტრედისკენ? </td>
		<td valign="top">8</td>
		<td valign="top">ვინ არიან ესენი, რომელნი, ვითარცა ღრუბელნი, ფრინვენ და, 
		ვითარცა ტრედნი, მართუეთა თანა ჩემდა მომართ არს სიონ. </td>
	</tr>
	<tr>
		<td valign="top">9</td>
		<td valign="top">რადგან მე მელიან ზღვისპირელნი, თარშიშის ხომალდები 
		სათავეში დგანან, რომ შორიდან მომიყვანონ შენი ვაჟები მათ ვერცხლთან და 
		ოქროსთან ერთად უფლის, შენი ღვთის სახელისთვის და ისრაელის წმიდისათვის, 
		რადგან მან განგადიდა შენ. </td>
		<td valign="top">9</td>
		<td valign="top">მე ჭალაკნი მელოდეს, და ნავნი თარშისანი პირველთა შორის 
		მოყვანებად შვილთა შენთა შორით, და ოქროსა და ვეცხლსა მათსა მათ თანა 
		სახელისათჳს უფლისა წმიდისათჳს ისრაილისა დიდებულ-ყოფად, </td>
	</tr>
	<tr>
		<td valign="top">10</td>
		<td valign="top">ააშენებენ უცხოთა ძენი შენს კედლებს და მათი მეფენი 
		დაგიწყებენ სამსახურს; თუმცა რისხვით გგვემე, მაგრამ სიყვარულით 
		შეგიბრალებ. </td>
		<td valign="top">10</td>
		<td valign="top">და აღაშენნენ უცხოტომთა ზღუდენი შენნი, და მეფენი მათნი 
		წარმოგიდგენ შენ, რამეთუ რისხვითა ჩემითა დაგეც, და წყალობითა ჩემითა 
		შეგიყუარენ შენ. </td>
	</tr>
	<tr>
		<td valign="top">11</td>
		<td valign="top">მუდამ ღია იქნება შენი კარიბჭენი, არ ჩაიკეტება დღითა და 
		ღამით, რათა მოგიტანონ ხალხთა დოვლათი და მათი მეფეები მოგიყვანონ. </td>
		<td valign="top">11</td>
		<td valign="top">და განეხუნენ ბჭენი შენნი სამარადისოდ დღე და ღამე, არა 
		დაეჴშნენ, შემოღებად შენდა ძალსა ნათესავთასა და მეფეთა მოგურილთა, </td>
	</tr>
	<tr>
		<td valign="top">12</td>
		<td valign="top">
<p>
რადგან ხალხი და სამეფო, რომელიც არ დაგემორჩილება, დაიღუპება და ეს ხალხები 
განადგურდებიან. </p>
		</td>
		<td valign="top">12</td>
		<td valign="top">
<p>რამეთუ ნათესავი და მვფენი, რომელნი შენ არა გმსახურებდენ, წარწყმდენ, და 
ნათესავნი მოოჴრებით მოოჴრდენ. </p>
		</td>
	</tr>
	<tr>
		<td valign="top">13</td>
		<td valign="top">ლიბანის დიდება შენთან შოვა, ალვა, ნეკერჩხალი და ბზა - 
		ერთიანად, ჩემი საწმიდარის ადგილის გასამშვენებლად, რომ ჩემი კვარცხლბეკი 
		განვადიდო. </td>
		<td valign="top">13</td>
		<td valign="top">და დიდებაჲ ლიბანისა შენდა მოვიდეს საროჲსსა მიერ და 
		ფიჭჳსა და ნაძჳსა ერთბამად დიდებად ადგილი წმიდაჲ ჩემი, და ადგილი ფერჴთა 
		ჩემთა ვადიდო. </td>
	</tr>
	<tr>
		<td valign="top">14</td>
		<td valign="top">ქედმოხრილნი მოვლენ შენს წინაშე შენი მჩაგვრელების 
		შვილები და შენს ფეხთა ტერფებთან დაემხობა ყველა შენი მოძულე; გიწოდებენ 
		საუფლო ქალაქს, სიონს ისრაელის წმიდისა. </td>
		<td valign="top">14</td>
		<td valign="top">და მოვიდოდიან შენდამი ძენი დამამდაბლებელთა შენთანი და 
		განმაძჳნებელთა შენთანი შეშინებულნი, თაყუანის-სცემენ კუალთა ფერჴთა 
		შენთასა ყოველნი, რომელნი გაჭირვებდენ შენ, და გეწოდოს ქალაქ უფლისა, სიონ, 
		წმიდისა ისრაილისა, </td>
	</tr>
	<tr>
		<td valign="top">15</td>
		<td valign="top">ნაცვლად იმისა, რომ იყო მიტოვებული და მოძულებული, ვისაც 
		არავინ ეკარება, საუკუნო მშვენებად გაგხდი, სიხარულად თაობიდან თაობაში. </td>
		<td valign="top">15</td>
		<td valign="top">ქმნისათჳს შენისა დატევებულ და მოძულებულ, და არა იყო 
		შემწე, და დაგდვა შორის სიხარულ საუკუნო მხიარულება ნათესავთასა, </td>
	</tr>
	<tr>
		<td valign="top">16</td>
		<td valign="top">ხალხთა ღალით გამოიკვებები და მეფეთა დოვლათით 
		გამოიზრდები, და გეცოდინება, რომ მე ვარ უფალი, შენი მხსნელი და 
		გამომსყიდველი, იაკობის ძლიერი. </td>
		<td valign="top">16</td>
		<td valign="top">და სწოვდე სძესა წარმართთასა და სიმდიდრესა მეფეთასა 
		შჭამდე შენ, და სცნა, ვითარმედ მე ვარ უფალი მაცხოვნებელი შენი და 
		გამომჴსნელი შენი, ღმერთი ისრაილისა. </td>
	</tr>
	<tr>
		<td valign="top">17</td>
		<td valign="top">სპილენძის ნაცვლად ოქროს მოგიტან და რკინის ნაცვლად 
		მოგიტან ვერცხლს, ხეების ნაცვლად - სპილენძს და ქვების ნაცვლად - რკინას. 
		შენს განმგებელად მშვიდობას გავხდი და ზედამხედველად - სიმართლეს. </td>
		<td valign="top">17</td>
		<td valign="top">და რვალისა წილ მოგართვან შენ ოქროჲ, ხოლო რკინისა წილ 
		მოგართუან ვეცხლი, და ძელისა წილ მოგართვან რვალი, ხოლო ქვისა წილ რკინაჲ 
		და მივსცნე მთავარნი შენნი მშჳდობით და ზედამხედველნი შენნი სიმართლით. </td>
	</tr>
	<tr>
		<td valign="top">18</td>
		<td valign="top">აღარ გაისმება ძალადობა შენს ქვეყანაში, ძარცვა და გლეჯა 
		- შენს საზღვრებში; ხსნას უწოდებ შენს კედლებს და სადიდებეღას - შენს 
		კარიბჭეებს. </td>
		<td valign="top">18</td>
		<td valign="top">და არა ისმეს ქუეყანასა შინა შენსა უსამართლოებაჲ, არცა 
		შემუსრვაჲ, არცა საარებაჲ საზღუართა შორის შენთა, არამედ ეწოდოს 
		მაცხოვარება ზღუდეთა შენთა და ბჭეთა შენთა წახნაგებულ. </td>
	</tr>
	<tr>
		<td valign="top">19</td>
		<td valign="top">დღისით მზე აღარ გექნება მნათობად და არც მთვარის 
		ბრწყინვალება გაგინათებს: უფალი გეყოლება საუკუნო მნათობად და შენი ღმერთი 
		- შენს დიდებად. </td>
		<td valign="top">19</td>
		<td valign="top">და არა იყოს შენდა მზე ნათლად დღისა, არცა აღმოსავალი 
		მთოვარისაჲ განგინათლებდეს შენ ღამესა, არამედ იყოს შენდა უფალი-ნათელ 
		საუკუნე და ღმერთი - დიდება შენდა, </td>
	</tr>
	<tr>
		<td valign="top">20</td>
		<td valign="top">აღარ ჩაესვენება შენი მზე და შენი მთვარე აღარ დაცხრება, 
		რადგან უფალი გეყოლება საუკუნო მნათობად და შენი გლოვის დღეები დასრულდება. </td>
		<td valign="top">20</td>
		<td valign="top">რამეთუ არა დაჰჴდეს მზე შენი, და მთოვარე შენი არა 
		მოაკლდეს; რამეთუ იყოს შენდა უფალი ნათელ საუკუნე, და აღესრულნენ დღენი 
		გლოისა შენისანი. </td>
	</tr>
	<tr>
		<td valign="top">21</td>
		<td valign="top">შენი ერი ერთიანად მართალი იქნება და საუკუნოდ 
		დაიმკვიდრებს ქვეყანას ჩემი დარგული მორჩი, ჩემ ხელთა ქმნილება, რათა 
		იდიდოს. </td>
		<td valign="top">21</td>
		<td valign="top">და ერი შენი ყოველი მართალ და დაიმკჳდრონ ქუეყანაჲ 
		საუკუნოდ, და მცველი ნერგსა საქმესა ჴელთა მისთასა სადიდებელად. </td>
	</tr>
	<tr>
		<td valign="top">22</td>
		<td valign="top">მცირე ათასად გადაიქცევა და უმრწემესი - ძლიერ ხალხად. 
		მე, უფალი, თავის დროზე დავაჩქარებ ამას. </td>
		<td valign="top">22</td>
		<td valign="top">შემცირებული იყოს ათასეულად და კნინი ნათესავად დიდად. 
		მე, უფალმან, ჟამად-ჟამად შევკრიბნე იგინი.</td>
	</tr>
	</table>
<p>&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../../../js/pageheight.js" type=text/javascript></SCRIPT>
<SCRIPT language=JavaScript src="../../../../js/footer.js" type=text/javascript></SCRIPT>
</TD></TR></TBODY></TABLE>
</TD></TR></TBODY></TABLE>
</BODY>
</HTML>